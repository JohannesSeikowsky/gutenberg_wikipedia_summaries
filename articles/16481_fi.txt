Muistoja lapsen ja hopeahapsen (Från barnaår till silfverhår: skildringar) on suomalaisen Anders Gustaf Ramsayn kirjoittama, alkujaan ruotsiksi vuosina 1904–1907 ilmestynyt kahdeksanosainen elämäkertateos. Se on julkaistu lyhentämättömänä suomeksi vuonna 1966 neliosaisena ja vuonna 1987 uudelleen kaksiosaisena.


== Julkaiseminen ==
Teos ilmestyi vuosien 1904 ja 1907 välisenä aikana ruotsinkielisenä ja kahdeksanosaisena nimellä Från barnaår till silfverhår: skildringar ja suomeksi käännettynä lyhennelmänä vuonna 1908. Lyhentämättömänä teoksen suomensi Antti Nuuttila ja se ilmestyi vuonna 1966 neliosaisena. Kaksi ensimmäistä ja kaksi jälkimmäistä osaa julkaistiin vuonna 1987 kumpikin yhtenä niteenä, joista ensin mainittu kattaa vuodet 1836–1864 ja jälkimmäinen vuodet 1865–1907.


== Sisältö ==
Teos sisältää J. J. Huldénin ja Henrik Ramsayn (lokakuussa 1948 kirjoittamat) alkusanat ja kirjailijan johdannon sekä loppusanat. Vuosien 1836–1864 ajalta teoksessa on 64 lukua ja vuosien 1865–1907 ajalta 38 lukua, yhteensä siis 102 lukua. Muistelmissa kuvataan yksityiskohtaisesti sääty-yhteiskunnan ajan elämää erityisesti Turun seudulla ja Helsingissä, mukaan lukien tapa- ja muu kulttuuri mutta myös liike- ja teollinen toiminta, samoin kuin matkustamista, ajanviettoa ja tapahtumia muun muassa Ranskan, Italian ja Englannin kaupungeissa kuten Pariisissa, Roomassa, Napolissa, Pisassa, Firenzessä, Venetsiassa ja Lontoossa, mutta myös Pietarissa Venäjän keisarikunnan aikana ja Tukholmassa.


=== Luvut ===
Kirjan 102 varsinaista lukua ovat seuraavat, kirjailijan loppusanat ovat teoksen luku 103:

Varhaisimmat muistoni
Isänäiti
Ikävä jouluilta 1839
Naapuritalossa 1839–40
Ensimmäinen teatterikäyntini 1840
Äidinäiti
Isoisän lompakko 1841
Äidinäidin äiti 1841
Sukupiirteitä
Eräs Suomen kouluista 1840-luvulla 1841–43
Maisteri Confucius 1844–48
Ystäväni ja minä 1844
Joko Shakespeare tai hullu 1847–48
Kun tunteet heräävät 1848
Kymnaasissa 1848–49
Arnellin setä 1849
Turussa 1849
Veljekset Nisse ja Nasse 1849
Äidinäidin hautajaiset
Nuoruuteni Helsinki 1840–50
Millaista silloin oli
Asunnot ja huonekalut
Kodissa ja seurapiireissä
Ristiäiset-häät-hautajaiset
Muodit ja vaateparret
Teatterimuistoja
Julkiset huvitukset
Musiikki ja kaunotaiteet
Sanomalehdet ja posti
Maalla
Ylioppilas! 1852
Ensimmäiset ylioppilasspeksit 1853–58
Eräs aristokraattinen koti 1852–55
Kolme sukupolvea
Eräitä aateliskartanoita 1850–60
Keisarinvierailu 1854
Kun minusta piti tulla husaari
Ensimmäinen sotavuosi 1854
Toinen sotavuosi 1855
Paljastettu vakoilija, Lokakuun 28. päivä 1855
"Töölön juttu", Marraskuun 30. päivä 1855
Jälkinäytös, Marraskuussa 1855
Virallista kirjeenvaihtoa 1856
Uusilla urilla 1856
Promootio 1857
Hauska kesä 1857
Kun nuuskanjauhajan leski puhui ranskaa
Audienssi hänen hirmuisuutensa luona, Marraskuu 1857
Työn touhussa 1857–1863
Suomalainen Traviata 1860
Tulitikkuja ja teevettä
Kaltevalla pinnalla 1862–1863
Matkalla vapauteen 1863
Kesä Pariisissa
Ranskalaisten ja maanmiesteni parissa
Syksy ja joulu
Severin Falkman taiteilijana ja ihmisenä
Turkkilaiset tanssiaiset
Eräs huviretki
Majuri Myhrberg
Räätäli ja paroni
Nuoria venäläisia matkoilla
In vino veritas
Odottamattomia tapaamisia
Italiaan
Firenzessä ja Pisassa
La bella Napoli
Retkeilyä kaupungin ympäristössä
Matkalla Roomaan
Kirkoissa ja taidegallerioissa
Rooman raunioita
Tuttavia, isoisia ja vähäväkisiä
Pääsiäisviikko
Roomasta Venetsiaan
Paluumatka
Pari päivää Pariisissa
Kesä Englannissa
Jälleen Björkbodassa
Sammuneita tähtiä
Turussa 1868–70
Myötä- ja vastoinkäymisiä
Kun metsiemme uinuvat miljoonat herätettiin eloon
Kelloni
Rautatietoimilupien aika
Yhtä ja toista 1872–73
Alamäkeä 1874–76
Seikkailukas matka 1876
Ankeita aikoja 1877–79
Retkillä idässä ja lännessä 1879–84
Tukholmassa 1884-86
Osakeyhtiö Thetis 1886–87
Miljoonia metsästämässä 1887
Pariisissa 1887–89
Maailmannäyttely 1889
Kesäistä elämää 1889
Takaisin kotimaahan
Tyyntä myrskyn jälkeen 1890–1900
Kolmekymmentä vuotta myöhemmin 1893
Routavuosien elämää 1900–04
Kuinka minusta tuli kirjailija 1904
Suurlakon päiviä 1905
Auringon pilkahduksia


== Laitokset ==
Från barnaår till silfverhår, Söderström & Co 1904–1907
Muistoja lapsen ja hopeahapsen 1-4, suom. Seppo Nuuttila. Alkulauseet 1. osassa: J. J. Huldén ja Henrik Ramsay. Helsinki WSOY 1966
Muistoja lapsen ja hopeahapsen 1, suom. Seppo Nuuttila. Alkulauseet: J. J. Huldén ja Henrik Ramsay. Helsinki WSOY 1987 ISBN 951-0-14500-9
Muistoja lapsen ja hopeahapsen 2, suom. Seppo Nuuttila. Helsinki WSOY 1987 ISBN 951-0-14501-7


== Lähteet ==


== Kirjallisuutta ==
Katri Lehto, "Vuosisadan herrasmies : Anders Ramsay: Muistoja lapsen ja hopeahapsen", teoksessa: Kirjojen Suomi, toim. Juhani Salokannel. Otava 1996 ISBN 951-1-14082-5