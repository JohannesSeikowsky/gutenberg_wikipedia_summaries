Lumikenttien tytär (engl. A Daughter of the Snows) on Jack Londonin vuonna 1902 ilmestynyt esikoisromaani. Kirja sijoittuu Alaskaan ja Kanadan Yukoniin kultaryntäyksen aikana. 
Kirjan päähenkilö Frona Welse palaa synnyinseudulleen Dyeaan. Tienraivaajan ja liikemiehen tytär on opiskellut Stanfordin yliopistossa Kaliforniassa. Matkalla Klondikeen hän kohtaa kaivosinsinööri Vance Corlissin, joka alkaa kilpailla Welsen rakkaudesta paikallisen miehen, Gregory St. Vincentin kanssa.
Vahvan ja itsenäisen Frona Welsen nimi muistuttaa Londonin äidin Flora Wellmanin nimeä. Hahmon innoittajaksi on sanottu myös Londonin ystävää Anna Strunskya.
Romaanin rasitteina on myöhemmin nähty henkilöiden keskusteluihin istutetut väitteet anglosaksisen rodun ylemmyydestä. Londonin näkemykset roduista olivat kuitenkin ristiriitaisia. Lumikenttien tytär ja hänen myöhemmät teoksensa sisältävät myös antirasistisia teemoja.


== Suomennokset ==
Lumikenttien tytär.  ((A Daughter of the Snows, 1902.) Suomentanut Aune Tudeer)  Helsingissä:  Otava, 1917.  – 4. (nidottu) painos: Kompassikirja, Otava, 1967. – Helsinki: Arena-kirja, 1970 (kaksi osaa). – Kuvitettu painos: Helsinki: Ex libris: Concert Hall Society, 1971.
Lumikenttien tytär.  (Suomentanut Heimo Pihlajamaa)  Hämeenlinna:  Karisto, 1976.  ISBN 951-23-0973-4  – 2. (nidottu) painos 1979. – 3. painos 1986. Sisältää suomentajan alkusanat. ISBN 951-23-2169-6. – 4. painos 1991. ISBN 951-23-3057-1.


== Lähteet ==


== Aiheesta muualla ==
A Daughter of the Snows Gutenberg-projektissa. (englanniksi)