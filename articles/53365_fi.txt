Nälkä (norj. Sult) on norjalaisen kirjailija Knut Hamsunin läpimurtoromaani, joka julkaistiin lopullisessa muodossaan vuonna 1890. Ennen romaanin julkaisemista Hamsun oli julkaissut osia teoksestaan tanskalaisessa Ny Jord -lehdessä vuonna 1888. Romaania on pidetty 1900-luvun kirjallisuuden lähtölaukauksena ja poikkeuksellisen taidokkaana esimerkkinä modernista psykologiaan perustuvasta kirjallisuudesta. Romaani perustuu Hamsunin omiin kokemuksiin köyhänä kirjailijana ennen kirjallista läpimurtoaan vuonna 1890. Fin de sièclen Kristianiaan (nyk. Oslo) sijoittuva teos seuraa nälkää näkevän nuoren miehen edesottamuksia.


== Elokuvaversiot ==
Nälkä (2001), ohjaaja Maria Giese
Nälkä (1966), ohjaaja Henning Carlsen