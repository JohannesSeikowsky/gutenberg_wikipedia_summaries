Le Morte d’Arthur tai Le Morte Darthur on sir Thomas Maloryn vuonna 1470 kirjoittama proosaversio kuningas Arthurin legendasta. Se on legendan ensimmäinen englanniksi kirjoitettu proosaversio. Teoksen painoi ja julkaisi kirjanpainaja William Caxton vuonna 1485. Lontoon British Libraryssa on Le Morte d’Arthurin ainut säilynyt käsikirjoitus.
Le Morte d’Arthur kertoo kuningas Arthurin ja pyöreän pöydän ritarien vaiheet aikajärjestyksessä alkaen Arthurin syntymästä. Maloryn versio tarinasta perustuu ranskalaisiin ritarirunoelmiin, mutta painottaa esikuviensa hoviromantiikan sijaan ritarien veljeyttä ja yhtenäisyyttä. Malory tuo tarinan keskiöön myös petoksen – Lancelotin ja Guineveren aviorikoksen – joka lopulta johtaa pyöreän pöydän ritarien tuhoon.


== Suomenkieliset laitokset ==
Arthur kuningas ja hänen jalot ritarinsa : tarinoita Thomas Maloryn Morte d'Arthurista, suomentanut Aino Lehtonen. WSOY, 1908
Pyöreän pöydän ritarit. Lyhentäen suomentanut Marja Helanen-Ahtola. Karisto 1979


== Lähteet ==