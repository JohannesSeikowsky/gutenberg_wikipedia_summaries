Miehen kylkiluu on Maria Jotunin toinen näytelmä. Kolminäytöksinen draama sai ensi-iltansa Suomen kansallisteatterissa 1914. Näytelmää esitetään edelleen.
Jotuni sai näytelmäänsä aiheen ikkunasta näkemästään hattupäisestä maalaisnaisesta ja lehdestä lukemastaan tarinasta apteekkarista, joka kosi vaimoaan toistamiseen. Loppupuolella farssiksi yltyvä komedia sisältää kaksi tarinaa. Ensimmäisessä vapaamielinen renki Tuomas tavoittelee kahtakin naista ja joutuu toisen, Amalian, kanssa alttarille ja toinen, Miina, saa Amalian veljen Topiaksen. Toisessa tarinassa apteekkari Ollenbergin ja hänen vaimonsa Ellin välit viilenevät väärinkäsityksen vuoksi, ja vaimo muuttaa pois kotoa tohtori Kallion luokse. Asiat selviävät, ja tarina saa onnellisen päätöksen, kun vaimo Elli palaa kotiin.
Orvo Saarikivi on ohjannut näytelmän pohjalta elokuvan Miehen kylkiluu.


== Lähteet ==