Op 7 oktober 1477 verscheen in Gouda de eerste druk van Die hystorie vanden grooten Coninck Alexander bij de bekende drukker Gheraert Leeu. Het boek is bijzonder omdat het het eerste niet-religieuze boek is dat in Nederland werd gedrukt. Bovendien is het boek in het Nederlands gedrukt en niet, zoals toen gebruikelijk, in het Latijn.


== Inhoud ==
Die hystorie vanden grooten Coninck Alexander bevat de geschiedenis van Alexander de Grote, de legendarische veldheer die ook in de Middeleeuwen zeer tot de verbeelding sprak.
Dit boek stamt uit de eerste periode na de uitvinding van de boekdrukkunst en wordt daarom een wiegedruk of incunabel genoemd. Er zijn in de Nederlanden in die periode slechts ca. 2200 boeken gedrukt.
De Koninklijke Bibliotheek verwierf op 14 maart 2009 een exemplaar dat gedrukt werd door de Delftse drukker Christiaen Snellaert.


== Afbeeldingen ==


== Literatuur ==
G. Cary, The medieval Alexander. Cambridge 1956
W.P. Gerritsen, ‘Gheraert Leeu’s Historie van Alexander en Handschrift Utrecht UB 1006’. In: H.F. Hofman e.a. (red.), Uit bibliotheektuin en informatieveld. [Deventer]/ Utrecht, 1978, p. 139-163
S.S. Hoogstra, Prozabewerkingen van het Leven van Alexander den Groote. Den Haag 1898.
D.J.A. Ross, Illustrated Medieval Alexander-Books in Germany and the Netherlands. Cambridge 1971


== Externe links ==
Bladerboek op de site van de KB
Druk van 1477 bij Gheraert Leeu
Tekst op gutenberg.org