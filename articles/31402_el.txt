Ο Ευθύδημος είναι διάλογος που γράφτηκε από τον Πλάτωνα περί τα 384 π.Χ, στον οποίο ο συγγραφέας γελοιοποιεί τις λεγόμενες λογικές πλάνες των σοφιστών. Στον διάλογο, ο Σωκράτης περιγράφει στον φίλο του, Κρίτωνα, την επίσκεψη στ' αδέρφια Ευθύδημο και Διονυσόδωρο - τα αναφερόμενα πρόσωπα αποτελούν ιστορικά, καθώς ο Ευθύδημος ήταν γνωστός κατά τη διάρκεια συγγραφής του διαλόγου και αναφέρεται από τον Πλάτωνα και τον Αριστοτέλη, ενώ ο Διονυσόδωρος αναφέρεται από τον Ξενοφώντα. Ο διάλογος παρουσιάζει την αντιπαράθεση της σωκρατικής μεθόδου διδασκαλίας και της φιλοσοφίας των σοφιστών. Στον διάλογο, οι δύο νεαροί σοφιστές προσπαθούν να παγιδεύσουν τον Σωκράτη με παραπλανητικά, εριστικά και δίχως νόημα επιχειρήματα (όπως τα παρουσιάζει ο Πλάτωνας) με σκοπό να δείξουν την ανωτερότητα της δικής τους φιλοσοφίας.
Ο διάλογος καταλήγει με τον Σωκράτη να αναλύει στον Κρίτωνα την διαφορά της φιλοσοφίας με την πολιτική επιστήμη, προτείνοντας στον φίλο του να μελετά τις διάφορες φιλοσοφικές προσεγγίσεις και να κρίνει ποιες αξίζουν να τις ακολουθήσει και ποιες όχι.


== Παραπομπές ==


== Εξωτερικοί σύνδεσμοι ==