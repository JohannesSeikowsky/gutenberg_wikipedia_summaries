Kotiopettajattaren romaani (engl. Jane Eyre) on englantilaisen Charlotte Brontën kirjoittama romaani vuodelta 1847.  Alun perin se julkaistiin Currer Bellin salanimellä. Kotiopettajattaren romaanista tuli heti ensijulkaisunsa jälkeen sekä myynti- että arvostelumenestys.  
Nykyään se on yksi tunnetuimmista englantilaisista romaaneista ja kuuluu maan kirjallisuuden klassikoihin. Kotiopettajattaren romaani kertoo nuoresta kotiopettajasta Jane Eyresta, joka rakastuu oppilaansa ottoisään herra Rochesteriin. Kotiopettajattaren romaanin pohjalta on tehty muun muassa useita elokuvia ja televisiosarjoja. 


== Päähenkilöt ==
Päähenkilöt on lueteltu esiintymisjärjestyksessä.

Jane Eyre: Romaanin kertoja ja päähenkilö, josta lopulta tulee Edward Rochesterin toinen vaimo. Vauva-ikäisenä orvoksi jäänyt Jane taistelee läpi rakkaudettoman lapsuuden ja päätyy kotiopettajaksi Thornfield Halliin. Vaikkakin hän on ulkoisesti vaatimattoman näköinen, Jane pitää tiukasti kiinni itsenäisyydestään ja vapaudestaan. Hänellä on myös hyvinkehittynyt omatunto ja hän on vakaa kristitty. Jane on romaanin alussa 10-vuotias ja 19-20 -vuotias tapahtumien loppuvaiheessa. Kirjan viimeisessä luvussa hänen sanotaan olleen 10 vuotta naimisissa Edward Rochesterin kanssa, joten Jane on tuolloin noin 30-vuotias.
Mrs. Sarah Reed (o.s. Gibson): Janen enon leski
John Reed: Janen 14-vuotias serkku
Eliza Reed: Janen 13-vuotias serkku
Georgiana Reed: Janen 11-vuotias serkku
Bessie Lee: Gateshead Hallin lastenhoitaja
Miss Martha Abbot: Mrs. Reedin kamarineiti Gateshead Hallissa
Mr. Lloyd: apteekkari, jonka suosituksesta Jane lähetetään kouluun    
Mr. Brocklehurst: pappi, johtaja ja rahastonhoitaja Lowoodin koulussa   
Miss Maria Temple: Lowoodin koulun intendentti   
Miss Scatcherd: opettaja Lowoodissa    
Helen Burns: Janen paras ystävä Lowoodissa    
Mrs. Alice Fairfax: Thornfield Hallin taloudenhoitaja   
Adèle Varens: ranskalainen pikkutyttö, jonka kotiopettajaksi Jane pestataan Thornfield Halliin.    
Grace Poole: Mr. Rochester maksaa hänelle erittäin hyvää palkkaa, jotta hän pitää hänen mielenvikaisen vaimonsa Berthan piilossa ja hiljaa.
Edward Fairfax Rochester: Thornfield Hallin herra   
Leah: Thornfield Hallin sisäkkö   
Blanche Ingram: nuori seurapiirineiti, jonka Mr. Rochester aikoo naida.    
Richard Mason: Mr. Rochesterin lanko, ensimmäisen vaimon veli   
Robert Leaven: Gateshead Hallin kuski   
Diana ja Mary Rivers: sisaret jotka ottavat Janen hoiviinsa ja paljastuvat myöhemmin Janen isänpuoleisiksi serkuiksi   
Hannah: Riversien taloudenhoitaja   
St. John Eyre Rivers: pappismies, joka paljastuu myöhemmin Janen serkuksi   
Rosamond Oliver: kyläkoulun lahjoittaja, jossa Jane on opettajana    
Mr. Oliver: Rosamond Oliverin varakas isä, joka omistaa alueella metallisulattamon ja neulatehtaan


== Suomennoksia ==
Brontë, Charlotte: Kotiopettajattaren romaani.  (Jane Eyre, 1847.) Suomentanut Tyyni Haapanen. 14. painos (1. painos 1915)  Porvoo:  WSOY, 1997.  ISBN 951-0-13838-X 
Brontë, Charlotte: Kotiopettajattaren romaani.  (Jane Eyre, 1847.) Suomentanut ja esipuheen kirjoittanut Kaarina Ruohtula. 14. painos (1. painos 1973)  Hämeenlinna:  Karisto, 2007.  ISBN 951-23-4120-4 


== Katso myös ==
Kotiopettajattaren romaani (vuoden 1944 elokuva)
Kotiopettajattaren romaani (vuoden 2006 minisarja)


== Lähteet ==


== Aiheesta muualla ==

Kotiopettajattaren romaani projekti Gutenbergissä. (englanniksi)
Kotiopettajattaren romaanin tiedot Kirjasampo.fi:ssä.