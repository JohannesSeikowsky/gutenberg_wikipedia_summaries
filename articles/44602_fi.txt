Turhaa lemmen touhua (engl. Love's Labour's Lost) on William Shakespearen 1590-luvun puolivälissä kirjoittama komedia. Se kertoo Navarran kuninkaasta ja kolmesta aatelismiehestä, jotka vannovat paneutuvansa opintoihinsa kolmeksi vuodeksi, ja pidättäytyvänsä tämän ajan naisseurasta. Navarraan saapuu ranskalainen prinsessa hovinaisineen, ja valan tehneet nuorukaiset tietysti rakastuvat näihin. 
Näytelmään kuuluu laulu, jonka eräs tutkija tunnisti. Kolmannen näytöksen alkuun on käsikirjoituskopioissa kirjoitettu sana "Concolinel", mutta alkujaan siinä on lukenut "Qvand Colinet", joka on Shakespearen aikana suosittu ranskalainen pilkkalaulu miehen sukupuolielimestä.


== Elokuvasovituksia ==
Kenneth Branagh ohjasi näytelmän pohjalta vuonna 2000 musikaalielokuvan ja sijoitti sen 1930-luvulle. Televisio- ja elokuvasovituksia on tehty useita sekä ennen että jälkeen sen. Katso myös Luettelo William Shakespearen näytelmien elokuvasovituksista.


== Suomennokset ==
Turhaa lemmen touhua (suom. Paavo Cajander) Teoksessa Shakespearen kootut draamat 2, WSOY, 1950
Turhaa lemmen touhua.  (Love's labour's lost)  Suomentanut Juhani Lindholm. WSOY, 2011.  ISBN 978-951-0-36267-9 
Turhaa lemmen touhua, Joel Elstelän käännös ja sovitus teatteri Beowulfille 1995.


== Lähteet ==


== Aiheesta muualla ==
 Kuvia tai muita tiedostoja aiheesta Turhaa lemmen touhua Wikimedia Commonsissa
Risto Niemi-Pynttäri: Shakespearen Turhaa lemmen touhua, Maailman kirjat