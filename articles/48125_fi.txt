Syrjästäkatsojan tarina (engl. Villette) on englantilaisen kirjailijan Charlotte Brontën kirjoittama romaani vuodelta 1853. Se oli ensimmäinen Brontën romaani, joka julkaistiin hänen oikealla nimellään Currer Bellin salanimen sijaan. Teoksen pääosassa on Lucy Snowe, joka saa opettajan paikan belgialaisesta tyttökoulusta Villetten kaupungissa ja rakastuu tyrannimaiseen professori Paul Emanueliin. Syrjästäkatsojan tarinaa pidetään Brontën omaelämäkerrallisimpana romaanina. Kuten Lucy Snowe myös Brontë toimi opettajana Belgiassa ja rakastui siellä koulunsa johtajaan Constantin Hégeriin. Syrjästäkatsojan tarinaa pidetään kaikista Brontën teoksista tunnelmaltaan synkimpänä, ja The Spectator -lehti kutsuikin romaania "katkeraksi valitukseksi" työläisnaisten kohtalosta. Syrjästäkatsojan tarina jäi Brontën viimeiseksi romaaniksi.


== Lähteet ==


== Aiheesta muualla ==
Syrjästäkatsojan tarina projekti Gutenbergissä (englanniksi)