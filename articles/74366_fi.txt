Kuolema Venetsiassa (Der Tod in Venedig) on Thomas Mannin vuonna 1912 ilmestynyt novelli, jota on usein sanottu hänen tärkeimmäksi novellikseenlähde?. 


== Juoni ==
Iäkäs kirjailija Gustav von Aschenbach matkustaa lomalle Venetsiaan, jossa hän joutuu kauniin nuoren puolalaispojan Tadzion pauloihin. Koleraepidemia on juuri puhjennut, ja Aschenbach suunnittelee lähtöä Venetsiasta mutta jää kuitenkin Tadzion vuoksi, vaikka ei ole koskaan edes puhunut tämän kanssa. Loman jatkuessa Aschenbachin koko olemassaolo kietoutuu kadonnutta nuoruutta ja Aschenbachin täyttämättömiä intohimoja edustavan nuoren pojan seuraamisen ympärille. Novelli päättyy Lidon hiekkarannalle, jossa Aschenbach tarkkailee Tadziota leikkimässä ystäviensä kanssa. Poika kulkee kohti merta, mutta kääntyy ja luo viimeisen katsekontaktin Aschenbachiin, joka kuolee.


== Suomennoksia ==
Mann, Thomas: Kuolema Venetsiassa. Suomentanut Toini Kivimäki. Karisto, Hämeenlinna. 1928, 2. p. 1957.
Mann, Thomas: Kuolema Venetsiassa ja muita kertomuksia. Suomentaneet Oili Suominen, Eeva-Liisa Manner ja Aarno Peromies. Tammi, Helsinki. 1985, 2. p. 1997. ISBN 951-30-5193-5


== Sovitukset ==
Luchino Visconti on ohjannut aiheesta elokuvan Kuolema Venetsiassa (1971).
Benjamin Britten on säveltänyt oopperan, jonka ensiesitys oli 1973.