I viaggi di Mandeville (in inglese The Travels of Sir John Mandeville, conosciuto anche come Voyage d'outre mer ) è un'opera letteraria del XIV secolo, presunto resoconto scritto da Jean (Jehan) de Mandeville (anglicizzato come John Mandeville) sui propri viaggi in Oriente.
L'opera iniziò a circolare tra il 1356 e il 1366, probabilmente dapprima in lingua anglo-normanna.


== Caratteristiche ==
Il presunto resoconto di viaggio contiene in realtà anche molti elementi palesemente fantastici (in particolare per le regioni più lontane, ove l'autore colloca i cosiddetti popoli mostruosi), i quali però convivono accanto ad altri realistici (in particolare per le regioni più prossime, e quindi più facilmente conoscibili, all'Europa occidentale, come la Grecia bizantina, l'Egitto bahri e la Terra Santa, tanto che la critica non esclude che l'autore possa aver realmente visitato almeno quest'area) o apertamente scientifici (l'opera contiene tra l'altro una trattazione della sfericità della Terra).
Benché quindi nel complesso si possa considerare un vero e proprio viaggio immaginario, fu ritenuto autentico per almeno due secoli, e molti esploratori successivi, tra i quali Cristoforo Colombo e Martin Frobisher, ne furono influenzati.
Più in generale, il racconto raccolse una straordinaria popolarità, anche grazie alla traduzione in molte altre lingue: ceco, danese, olandese, irlandese, anche a distanza di secoli: in un suo celebre saggio, lo storico Carlo Ginzburg ha evidenziato come l'opera fosse tra le letture di un popolano autodidatta come Menocchio, mugnaio friulano del XVI secolo. 


== Fonti ==
La critica ha da tempo individuato le fonti di cui l'autore si servì per la stesura dell'opera, sia in latino sia in francese medievali, spesso riprendendole alla lettera.
Si segnalano in particolare:

i resoconti di europei che avevano effettivamente viaggiato in Oriente, come la Historia Mongalorum di Giovanni da Pian del Carpine (ca. 1245), Il Milione di Marco Polo (ca. 1295) e l'Itinerarium di Odorico da Pordenone (ca. 1331);
summae enciclopediche, come lo Speculum maius di Vincenzo di Beauvais (ca. 1264) e il Tresor di Brunetto Latini (coevo al primo);
altre opere fantastiche ma ritenute reali, molto diffuse nel medioevo europeo, come il Romanzo di Alessandro e la Lettera del Prete Gianni.


== Autore ==
Nella prefazione l'autore si definisce un cavaliere; afferma di essere nato e cresciuto in Inghilterra, nella città di St Albans, e di aver intrapreso i suoi viaggi dal 1322 in poi.
Oggi si ritiene comunemente che il supposto "sir John Mandeville" sia in realtà un alter-ego letterario del vero autore, Johains à le Barbe o Jehan à la Barbe, un medico fiammingo di Liegi.


== Trama ==


== Note ==


== Bibliografia ==
Edizioni italiane antiche
 John Mandeville, Voyage d'outre mer, Impresso nella excelsa cipta di Firenze, appetitione di ser Piero da Pescia, [circa 1500]. URL consultato il 24 febbraio 2016.
 John Mandeville, Voyage d'outre mer, Stampado in Milano, per maestro Uldericho Scinzeneler, nel anno del MCCCCLXXXXVII adi XXI del mese de octobre. URL consultato il 24 febbraio 2016.
 John Mandeville, Voyage d'outre mer, Stampado in Venexia, per maestro Manfredo de Monferato da Strevo da Bonello, MCCCCLXXXXVI adi II del mese de decembrio. URL consultato il 24 febbraio 2016.
 John Mandeville, Voyage d'outre mer, Impresse nella nobel cita de Bologna, per mi Ioanne Jacobo et Ioanne Antonio de Beneditti da Bologna, nellanno de la christiana gratia MCCCCLXXXXII adi XVIII de Luglio. URL consultato il 24 febbraio 2016.
 John Mandeville, Voyage d'outre mer, Impresso nella excelsa cipta di Firenze, per Lorenzo de Morgiani et Giovanni da Maganza, a di VII di giugno MCCCLXXXXII. URL consultato il 24 febbraio 2016.
 John Mandeville, Voyage d'outre mer, Impressum Bon[oniae], per Ugonum Rogerium, Anno Domini MCCCCLXXXIII. URL consultato il 24 febbraio 2016.
 John Mandeville, Voyage d'outre mer, Impresso ne lalma et inclita citade de Bologna, per mi Ugo di Rugerii, Neli anni del nostro signore messer Iesu Christo MCCCCLXXXVIII adi III di luglio. URL consultato il 24 febbraio 2016.
 John Mandeville, Voyage d'outre mer, Impressus Mediolani, ductu et auspiciis magistri Petri de Corneno, pridie callendas augusti MCCCCLXXX. URL consultato il 24 febbraio 2016.
Edizioni italiane moderne
 John Mandeville, Viaggi, ovvero Trattato delle cose più meravigliose e più notabili che si trovano al mondo, a cura di Ermanno Barisone, collana Terre/Idee, Il Saggiatore, 1982, ISBN non esistente.
Studi
 Riccardo Capoferro, Frontiere del racconto: letteratura di viaggio e romanzo in Inghilterra, 1690-1750, Meltemi Editore, 2007,  pp. 36-39, ISBN 978-88-8353-530-7.


== Voci correlate ==
Letteratura di viaggio
Viaggio immaginario


== Altri progetti ==

 Wikiquote contiene citazioni di o su I viaggi di Mandeville
 Wikimedia Commons contiene immagini o altri file su I viaggi di Mandeville


== Collegamenti esterni ==

(EN) The Voyage and Travels of Sir John Mandeville, Knight, su Enciclopedia Britannica, Encyclopædia Britannica, Inc. 
(EN) Edizioni di I viaggi di Mandeville, su Internet Speculative Fiction Database, Al von Ruff. 
(FR) Bibliografia su I viaggi di Mandeville, su Les Archives de littérature du Moyen Âge. 
(EN) The Travels of Sir John Mandeville, su planet.nana.co.il. URL consultato il 17 maggio 2010 (archiviato dall'url originale il 10 novembre 2005).
(EN) Opere di John Mandeville, in Progetto Gutenberg.
(EN)  Facsimile di una traduzione tedesca del XV secolo dalla libreria dell'abbazia di San Gallo (manoscritto digitalizzato, descrizione)