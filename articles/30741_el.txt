Ο Αξίοχος ήταν σωκρατικός διάλογος, ο οποίος αποδίδεται στον Πλάτωνα, αν και θεωρείται πλαστός. Το έργο χρονολογείται στην ελληνιστική εποχή, περίπου τον 1ο αιώνα π.Χ. Ο συγγραφέας πιθανώς να ήταν Πλατωνιστής, ή Νεοπυθαγόρειος. Αποτελεί μέρος της παραμυθητικής λογοτεχνίας που ήταν διαδεδομένη στην ελληνιστική και ρωμαϊκή εποχή, αν και ήταν σπάνιο φαινόμενο να απευθύνεται σε κάποιον ετοιμοθάνατο, παρά σε κάποιον που έχασε ένα αγαπημένο πρόσωπο.
Στο έργο, ο Αξίοχος είναι ετοιμοθάνατος, αλλά τον τρομάζει η ιδέα και η εμπειρεία του θανάτου, αν και ήταν γνώστης των επιχειρημάτων που θα έπρεπε να τον είχαν ετοιμάσει να αντιμετωπίσει άφοβα τον θάνατο. Ο Σωκράτης βρίσκεται κοντά στο νεκροκρέβατο του και του παρουσιάζει διάφορες τεχνικές που θα βοηθήσουν τον Αξίοχο να καλωσορίσει τον θάνατο ως απελευθέρωση της ψυχής, η οποία θα καταλήξει σ' ένα καλύτερο μέρος.


== Παραπομπές ==


== Εξωτερικοί σύνδεσμοι ==
Αγγλική μετάφραση στη Βικιθήκη
Λατινική μετάφραση του Μαρσίλιο Φιτσίνο
Μετάφραση του George Burges με άδεια ελεύθερης διανομής