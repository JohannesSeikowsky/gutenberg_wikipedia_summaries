Jeppe Niilonpoika (tansk. Jeppe på Bjerget eller Den forvandlede Bonde) on Ludvig Holbergin kirjoittama kansankomedia vuodelta 1722. Päähenkilönä on viinaanmenevä talonpoika Jeppe, joka asuu vaimoineen fiktiivisessä Bjergetin kylässä.


== Synopsis ==
Jepen elämä on kaikin puolin hankalaa ja hän yrittää hukuttaa ongelmansa viinaan. Turhaan. Eräänä päivänä paikallinen paroni seurueineen löytää hänet ympäripäissään ja päättää pilailla hänen kustannuksellaan. Jeppe viedään palatsiin ja puetaan paroniksi. Kun Jeppe herää humalastaan paronin sängyssä, hän todella alkaa vetää paronin roolia ja juopuu vallastaan. Hänestä tulee sietämätön despootti. Oikea paroni saa tarpeekseen ja Jeppe pudotetaan maanpinnalle.
Jeppe Niilonpojan suomenkielisestä versiosta on jäänyt elämään kysymys "Miksi Jeppe juo?".


== Tulkitsijoita ==

Jepen ovat näytelleet muun muassa Hauk Aabel, Toralv Maurstad ja Helge Jordal. Suomenkielisissä esityksessä roolia ovat esittäneet muun muassa Oskari Vilho, Adolf Lindfors, Uuno Montonen ja Esko Hukkanen. Nillan on näytellyt muun muassa Mimmi Lähteenoja ja paronin Evert Suonio.


== Lähteet ==


== Aiheesta muualla ==
Yle: Jeppe Niilonpoika ensi-illassa (13.9.2019)
YouTube: Jeppe Niilonpoika: Teaser (Tampereen Työväen Teatteri)