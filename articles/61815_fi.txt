Ulla ja Mark on Anni Swanin nuortenkirja vuodelta 1924. Se jatkaa tarinaa, joka alkoi kirjassa Pikkupappilassa. Siinä seurataan Ullan ensimmäistä kouluvuotta. Ulla pääsee tätiensä luokse asumaan ja käymään heidän hieman vanhanaikaista tyttökouluaan. Tädit haluavat kasvattaa Ullasta nöyrän ja kiltin nuoren naisen. Luonnollista Ullaa on kuitenkin vaikea muokata, ja jopa ankarat tädit huomaavat nauttivansa Ullan iloisesta ja vapaasta tavasta. Tällä kertaa päättyy sukupolvien välinen konflikti päähenkilön voittoon.
Myös tässä kirjassa Swan vertailee maalaisnuoria rikkaisiin kaupunkilaisnuoriin. Ullan rikas luokkatoveri Vaava on samanlainen kontrasti Ullan luonnollisuudelle kuin kaupunkilaisserkku Tyyrakin. Tälläkin kertaa Swan kuvaa rikkaat karikatyyrimaisesti hienostelevina ja keikarimaisina. Miljöö on perinteisistä tyttökirjoista tuttu koulukaupunki. Edelleen kaupunki koetaan kuitenkin pelottavana, ja Ullalla onkin aluksi vaikeuksia sopeutua uuteen ympäristöön.
Ulla ja Mark on tavallaan tyttökirjan ja poikakirjan sekoitus. Kirjassa seurataan myös Markin elämää uuden isän ja tämän nuoren vaimon kanssa, joka ei ole aivan ihastunut uuteen rooliinsa Markin äitinä. Kun Markin isä kuolee, hänen asemansa joutuu vaakalaudalle väärinkäsitysten takia.


== Lähteet ==


== Kirjallisuutta ==
Sirpa Kivilaakso: Satukuningatar Anni Swan: Elämä ja teokset.  Jyväskylä:  Atena, 2009.  ISBN 978-951-796-561-3