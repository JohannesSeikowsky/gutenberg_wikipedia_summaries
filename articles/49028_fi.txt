Suomalaisten runojen uskonto on Kaarle Krohnin vuonna 1915 Suomalaisen Kirjallisuuden Seuran kustantamana ilmestynyt kirja, joka käsittelee suomalaisen kansanuskon haltia- ja jumalakäsityksiä. Kirja kattaa myös kristinuskon vaikutuksesta syntyneet uskomukset pyhimyksistä ja paholaisista. Teos ilmestyi ensimmäisenä osana Suomen suvun uskonnot -kirjasarjaa. Sen aineisto pohjautuu suurelta osin Kaarle Krohnin kaksi vuosikymmentä aikaisemmin toimittamaan Suomen suvun pakanallinen jumalanpalvelus -kirjaan, jota hän täydensi kansanrunoudesta kerätyllä aineistolla. Teos on kuvitettu 37:llä tapoja ja esineitä kuvaavalla piirto- ja valokuvalla.


== Sisällys ==
Suomalainen tietäjä
Vainajat
Kalma ja Tuonela eli Manala
Hautausmaan väki ja haltia
Maan, metsän ja veden haltiat
Ahdasalaisempia haltioita
Erikoisnimisiä haltioita
Maa, vesi ja metsä eli Tapio
Elottoman luonnon palvonta
Puitten ja viljakasvien palvonta
Eläinten palvonta
Karhunpeijaiset
Ihmisenhaltia
Pyhimykset
Pyhimysten palvonnan pakanoituminen
Neitsyt Maaria
Paholaiset ja pahat paikat
Sankarit
Runollisia nimenmuodostuksia
Jumala


== Lähteet ==
Krohn, Kaarle: Suomalaisten runojen uskonto.  (Näköispainos. Alkuperäinen: Porvoo: Suomalaisen Kirjallisuuden Seura, 1915)  Helsingissä:  Salakirjat, 2008.  ISBN 978-952-5774-04-7  Alkuperäisteos digitoituna archive.org -palvelussa.