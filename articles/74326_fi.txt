Aisopoksen faabelit (m.kreik. Aἰσώπου μῦθοι, Aisōpū mȳthoi) on Aisopoksen nimiin laitettu kokoelma faabeleita eli eläinsatuja. Todellisuudessa kokoelma on syntynyt pitkän ajan kuluessa ja suuri osa faabeleista on myöhempää alkuperää. Faabeleissa puhujina toimivat yleensä eläimet, jotka edustavat erilaisia stereotyyppisiä ihmisluonteita. Satujen yhteyteen on usein liitetty moraalinen opetuslause. Faabeleita on käytetty paljon moraaliopetuksessa ja lapsille tehtyjen satujen, näytelmien ja sarjakuvien pohjana.


== Historia ==


=== Alkuperä ===
Perinteisen käsityksen mukaan Aisopos, mikäli hän oli historiallinen henkilö, eli arkaaisella kaudella noin vuosina 620–563 eaa. Hänet esitettiin ulkomuodoltaan rumana orjana, ja hänet tunnettiin faabeleiden kertojana. Myöhemmän antiikin aikana kaikki faabelit laitettiin usein hänen nimiinsä. Todellisuudessa niin kutsuttujen Aisopoksen faabeleiden kokoelma on syntynyt pitkän ajan kuluessa eikä suuri osa niistä ole peräisin Aisopokselta. Osa on syntynyt jo useita satoja vuosia ennen Aisopoksen syntymää, ja osa taas on peräisin paljon häntä myöhäisemmältä ajalta. Todistettavasti vanhimpana pidetään tarinaa haukasta ja satakielestä, joka on viimeistään 700-luvulta eaa., sillä se esiintyy jo Hesiodoksen teoksessa Työt ja päivät. Monet kokoelman sadut ovat ainakin nykyaikaan säilyneessä muodossaan selvästi hellenistiseltä tai roomalaiselta kaudelta, eli useita satoja vuosia Aisopoksen arvioitua elinaikaa myöhemmältä ajalta. Tarina sudesta lammasten vaatteissa taas on tullut osaksi kokoelmaa vasta 1100-luvulla.

Erään teorian mukaan Aisopoksen faabelit olisivat alkuperältään itämaisia. Tästä saattavat kertoa niiden muoto, niiden viittaukset aasialaisiin tapoihin sekä niiden ei-kreikkalaiset eläimet, kuten pantterit, riikinkukot ja apinat. Nykytutkimus on löytänyt samanlaisia tarinoita sumerilaisesta ja akkadilaisesta kulttuurista 2000-luvulta eaa. Aisopoksen faabeleita varhaisempaan aikaan ajoittuvat myös intialaiset Panchatantra-kokoelman eläintarinat. Ainakin osa niistä on voinut kulkeutua kreikkalaiseen kirjallisuuteen viimeistään hellenistisellä kaudella.
Arabialaisessa kirjallisuudessa taas esiintyy Luqman, joka esitetään joskus Daavidin aikalaisena ja joskus Jobin sisaren tai tädin poikana. Arabien parissa ”Luqmanin viisaus” on ollut yhtä vertauskuvallista kuin ”Salomon viisaus”. Persialaisissa kuvauksissa Luqman esitetään rumana mustaihoisena orjana, ja on mahdollista, että osa tästä kuvauksesta on päätynyt osaksi myöhempiä Aisopoksen kuvauksia. Siksi on ehdotettu, että Luqmanin ja Aisopoksen nimiin laitetut tarinat voisivat palautua samoihin indo-persialaisiin lähteisiin.


=== Aisopos-kokoelmien synty ===
Aisopoksen ei uskota jättäneen jälkeensä varsinaisia kirjallisia töitä. Antiikin lähteet antavat kuvan siitä, että hänen nimiinsä laitetut faabelit tunnettiin ennen kaikkea suullisessa, ei kirjallisessa muodossa. Faabelit olivat suosiossa Ateenassa klassisella kaudella. Erityisen usein niihin viittaa komediakirjailija Aristofanes. Vaikuttaa kuitenkin siltä, että jo tuolloin Aisopoksen nimiin laitettiin myös muilta peräisin olleita faabeleita, sillä hän oli lajityypin tunnetuin edustaja. Eräs esimerkki tällaisesta faabelista löytyy Aristofaneen Linnuista; skoliastin mukaan sen todellinen kirjoittaja oli Arkhilokhos.
Se, että faabelit tunnettiin ennen kaikkea suullisessa muodossa, tulee ilmi muun muassa siitä, että Aristofanes esittää Ampiaisissa Filokleonin oppineen faabelinsa suullisesti, ei kirjoista. Lisäksi Platon kertoo Sokrateen sepittäneen faabeleita runomuotoon, ja tällöinkin kyseessä olivat ne sadut, jotka tämä tunsi ja muisti. Antiikin lähteissä faabeleita lainataan usein hyvin erilaisissa muodoissa, mikä sekin viittaa siihen, ettei niitä tunnettu kirjallisena kokoelmana. Esimerkiksi Aristoteles lainaa Aisopokselta Momoksen valitusta siitä, etteivät härän sarvet olleet sijoitettu sen harteille, jolloin se voisi työntää niillä voimakkaammin, vaan sen herkimpään osaan, päähän; kun taas Lukianoksella vika esitetään siinä muodossa, etteivät härän sarvet olleet aivan sen silmien edessä. Mikäli faabeleista olisi ollut kirjallinen laitos, tällaisia eroja tuskin olisi esiintynyt.
Platon, joka torjui Homeroksen runot ihannevaltiostaan, hyväksyi kuitenkin Aisopoksen sadut. Hän käyttää niistä termiä mythoi (μῦθοι). Vanhemman nimityksen faabeleille on arveltu olleen ainos (αἶνος), joka esiintyy myös Odysseuksen epiteetissä polyainos (πολύαινος). Hesiodoksella sen merkitys on muuttunut moraaliseksi faabeliksi. Aristofanes käyttää faabeleista termiä logoi (λόγοι), mikä kertoo niiden olleen proosamuotoisia. Vastaavasti Herodotos viittaa niiden kirjailijaan ilmaisulla ”Aisopos proosakirjailija” (Αἴσωπος ὁ λογόποιος, Aisōpos ho logopoios), sillä logos (λόγος) merkitsi alun perin proosaa siinä missä epē (ἔπη) runoutta, ja piti sisällään sekä faabelit että historian. Myöhemmin termi alkoi kuitenkin merkitä ennen kaikkea puheita, kun niistä tuli oma kirjallisuuden lajityyppinsä.
Antiikin kirjallisuudessa Aisopoksen nimiin laitettuja faabeleita esiintyy myös muun muassa Ksenofonilla, Demostheneellä, Demadeella, Horatiuksella ja Plutarkhoksella. Ensimmäisen kirjallisen kokoelman Aisopoksen faabeleista teki ilmeisesti Demetrios Faleronlainen hellenistisen kauden alussa. Tämä kokoelma, Aisopeia, oli tarkoitettu lähdeaineistoksi puhujien käyttöön sekä koulutusta varten, sillä faabeleita käytettiin moraalisten esimerkkien lähteenä. Se käsitti arviolta satakunta faabelia, jotka oli poimittu aikaisemmasta kreikkalaisesta kirjallisuudesta. Teos oli merkittävässä roolissa faabeleiden välittämisessä myöhemmille sukupolville, mutta se ei ole säilynyt nykyaikaan.
Nykyaikaan Aisopoksen faabelit ovat selviytyneet ennen kaikkea Phaedruksen (1. vuosisata eaa./jaa.) ja Babrioksen (100-luku) välittäminä. Phaedruksen kokoelma sisälsi noin 120 ja Babrioksen noin 200 faabelia. Joskus myöhäisantiikin aikana kreikankielisissä kokoelmissa kiersi arviolta ainakin 350 faabelia.

Faabelit nousivat uuteen suosioon 900-luvulta lähtien, jonka jälkeen niitä koottiin jälleen kokoelmiksi Aisopoksen nimen alle. Mainitulla vuosisadalla syntyi latinankielinen proosamuotoisten faabeleiden kokoelma, joka kulkee Romuluksen nimissä. Hieman myöhemmin munkki Ademar kokosi elegiamitassa olleita latinankielisiä faabeleita.


=== Käsikirjoitukset ===
Aisopoksen nimissä nykyaikaan säilyneet faabelit ovat proosamuotoisia. Monet niistä ovat selvästi epäperäisiä. Faabeleiden tärkeimpiä kokoelmia on kolme. Ensimmäinen tunnetaan Heidelbergin käsikirjoituksesta, ja julkaistiin vuonna 1610. Siihen kuuluu 136 faabelia. Niiden epäperäisyys tulee ilmi muun muassa siitä, että ne mainitsevat puhuja Demadeen, joka eli 200 vuotta Aisoposta myöhemmin, sekä pitävät sisällään kokonaisen lauseen, joka vaikuttaa olevan peräisin Jobin kirjasta. Osa faabeleista vaikuttaa olevan kholiambissa ja näin oletettavasti peräisin Babriokselta.
Toinen kokoelma on Maksimos Planudeen 1200-luvulla tekemä. Sen alkuun on liitetty Aisopoksen elämäkerta. Myös tässä kokoelmassa on yksi selvä Saarnaajan kirjaan perustuva hebraismi, paljon myöhempiä kreikkalaisia sanoja, sekä viitteitä Babrioksen kholiambeista. Kolmas kokoelma on Firenzen käsikirjoituksessa, ja se julkaistiin vuonna 1809. Se on noin sata vuotta Planudesta vanhempi ja sisältää saman elämäkerran.


=== Tekstilaitokset ja käännökset ===
Aisopoksen faabeleita alettiin painaa heti kirjapainotaidon alkuvaiheessa. Faabeleiden ensimmäiset tekstilaitokset olivat Buono Accorson Milanossa 1400-luvun lopulla toimittama laitos, joka koostui Planudeen tekemästä kokoelmasta sekä latinankielisestä käännöksestä; Robert Estiennen eli Robertus Stephanuksen laitos (Pariisi, 1546), joka käsitti saman kokoelman sekä joitakin lisäfaabeleita Bibliothèque du Roin käsikirjoituksesta; sekä Isaac Nicolas Neveletin laitos (Frankfurt am Main, 1610), joka lisäsi näihin Heidelbergin käsikirjoituksen faabelikokoelman.
Myöhempiä samojen faabeleiden laitoksia olivat muun muassa John Hudsonin (Marianus) laitos (Oxford, 1718, 8vo.), J. G. Hauptmannin laitos (Leipzig, 1741), J. M. Heusingerin laitos (Leipzig, 1756), J. C. G. Ernestin laitos (Leipzig, 1781) ja G. H. Schaeferin laitos (Leipzig, 1810, 1818 ja 1820). Francesco de Furia lisäsi näihin uusia faabeleita Firenzen käsikirjoituksesta, ja hänen laitoksensa julkaisi uudelleen Adamántios Koraís (Coray; Pariisi, 1810). J. G. Schneider kokosi 231 faabelia omaan laitokseensa (Breslau, 1810).
Faabeleiden varhaisia käännöksiä oli Marie de Francen ranskannos 1100-luvulla. Myöhemminkin faabelit ovat olleet Euroopassa laajalti tunnettuja, ja niitä on mukailtu paljon useissa eri kielissä. Esimerkiksi Ranskassa Jean de la Fontainen vuonna 1668 julkaistut faabelikäännökset ja omat mukaelmat luetaan ranskankielisen kirjallisuuden klassikoihin. Toinen tunnettu aisoposlaisia faabeleita kääntänyt ja itse sepittänyt oli venäläinen Ivan Krylov (1809, 1843).
Faabeleita hyödynnettiin keskiajalta lähtien erityisesti kouluopetuksessa, myös Suomessa. Niiden avulla opetettiin kreikkaa, moraalin perusteita ja eläinoppia. Tämän vuoksi faabeleita on suomennettu laajalti jo 1700- ja 1800-luvuilla. Myöhemminkin faabeleista on julkaistu useita erilaisia suomennoskokoelmia. Kattavin on Jari Tammen suomennos (Pikku-idis, 2010).


== Sisältö ==
Aisopoksen nimiin laitettuja faabeleita arvellaan olevan laskutavasta riippuen noin 350–900. Laskutapojen erot johtuvat siitä, että faabeleista on eri traditioissa lukuisia eri versioita, joissa on paljon päällekkäisyyttä. Faabeleissa puhujina toimivat yleensä eläimet, joskus ihmiset tai jumalat ja joskus jopa elottomat kohteet, kuten vuoret tai joet. Joskus faabelit ovat mytologisia syntytarinoita, tunnetuista henkilöistä kertovia anekdootteja tai suoranaisia vitsejä, jotka on tarkoitettu huvittamaan yleisöä.

Faabeleissa esiintyvät eläimet edustavat yleensä erilaisia stereotyyppisiä ihmisluonteita ja ihmisten hyveitä ja paheita: ketut ovat ovelia, leijonat urheita ja jänikset pelkureita. Eri versioissa eläimet ovat kuitenkin saattaneet vaihtua toisiksi. Tällaista sovittamista on tehty erityisesti, kun faabelit ovat kulkeutuneet kulttuurista ja maantieteelliseltä alueelta toiselle. Faabeleiden maailma on usein julma; Tammen sanoin se on ”sydämettömien ihmisten maailma: murhien, pahanteon, pilkan ja halveksunnan maailma – – Esikristillisessä antiikin yhteisössä toimii viidakon laki ja omillaan olemisen moraali – – jos näet lähimmäisesi makaavan maassa, älä auta häntä ylös vaan potki häntä lisää”. Faabelit ovatkin ennen kaikkea aikuisille tarkoitettuja, eivätkä usein sovellu lapsille ainakaan sellaisinaan.
Faabeleihin on usein liitetty moraalinen opetuslause. Se voi olla joko endomythion eli tarinansisäinen, epimythion eli tarinanjälkeinen tai harvemmin promythion eli tarinaa edeltävä. Useissa faabeleissa on sekä endomythion että epimythion. Moraaliopetukset on lisätty faabeleihin jälkikäteen jossakin niiden historian vaiheessa alkaen roomalaiselta kaudelta, kun faabeleita on käytetty opetuksessa. Usein opetuslauseet ovat holhoavia ja jopa tekopyhiä, eivätkä ne aina edes sovi kovin hyvin itse tarinaan. Kaikissa faabeleissa moraaliopetusta ei ole.
Tunnettuja faabeleita ovat muun muassa ”Kettu ja viinirypäleet”, jossa kettu ei ylety viinirypäleisiin ja joka tunnetaan suomenkielisen version lausahduksesta ”happamia, sanoi kettu pihlajanmarjoista”; ”Poika, joka huusi sutta”, jossa paimenpoika valehtelee suden tulosta liian usein, niin ettei häntä lopulta uskota, kun susi oikeasti tulee ja syö hänen lampaansa; ”Jänis ja kilpikonna”, jossa kilpikonna voittaa juoksukilpailun jänistä vastaan; ”Maalaishiiri ja kaupunkilaishiiri”, joka kuvaa maalaiselämän kaupunkilaiselämää rauhallisemmaksi, vaikka kaupunkilaiselämä voikin olla aineellisesti yltäkylläisempää; ”Muurahainen ja heinäsirkka”, jossa kesät soitteluun keskittynyt heinäsirkka joutuu pulaan talven saapuessa, siinä missä ahkera muurahainen oli koonnut talvivarastoja; sekä ”Susi lampaan vaatteissa”, jossa susi soluttautuu lampaiden joukkoon helpon aterian toivossa, mutta tuleekin teurastetuksi lampaana.


=== Luettelo faabeleista (Perryn indeksi) ===
Aisopoksen faabeleita on järjestetty eri tavoin. Usein ne on luetteloitu aakkosjärjestyksessä joko faabelin kreikan- tai latinankielisen nimen tai ensimmäisten sanojen mukaan. Seuraavassa faabelit on esitetty numeroituna Ben Edwin Perryn muodostaman niin kutsutun Perryn indeksin mukaisesti. Siinä faabeleita on 584. Niin kutsuttu Laajennettu Perry käsittää 725 faabelia. Tammen suomennoskokoelma sisältää 453 faabelia. Siinä käytetään erilaista numerointia; sikäli kun faabelit on voitu tunnistaa samaksi, suomennoskokoelmassa mukana olevien faabeleiden numero on suluissa faabelin nimen perässä.


==== 1–100 ====

1. Kotka ja kettu (258)
2. Kotka, naakka ja paimen (70)
3. Kotka ja pillerinpyörittäjä (259)
4. Haukka ja satakieli (283)
5. Ateenalainen velallinen (407)
6. Vuohipaimen ja villivuohet (341)
7. Kissa ja kanat; eli Kissa kanojen lääkärinä (102)
8. Aisopos telakalla (247)
9. Kettu ja pukki (43)
10. Kettu ja leijona (77)
11. Kalastaja, joka soitti huilua (361)
12. Kettu ja pantteri (292)
13. Kalastajat, jotka saivat saaliiksi kiven (363)
14. Apina ja kettu (286)
15. Kettu ja viinirypäleet (35)
16. Kissa ja kukko (284)
17. Kettu ja katkennut häntä (329)
18. Kalastaja ja pikkukala (349)
19. Kettu ja piikkipensas (61)
20. Kettu ja krokotiili (287)
21. Kalastajat ja tonnikala (362)
22. Kettu ja puunhakkaaja (238)
23. Kukot ja peltopyy (282)
24. Turvonnut kettu (322)
25. Jäälintu (371)
26. Kalastaja ja joki (168)
27. Kettu ja naamio (250)
28. Sairas mies ja jumalat (423)
29. Miilunpolttaja ja vanuttaja (166)
30. Haaksirikkoutunut mies (419)
31. Keski-ikäinen mies ja rakastajattaret (401)
32. Murhamies (317)
33. Rehvasteleva urheilija (28)
34. Sairas mies ja vaimo (422)
35. Mies ja satyyri (120)
36. Mies ja oraakkeli (426)
37. Sokea mies ja sudenpentu (153)
38. Susi ja kyntäjä (110)
39. Räystäspääsky ja muut linnut (395)
40. Tähtitieteilijä (98)
41. Kettu, karitsa ja koira (226)
42. Maanviljelijä ja pojat (398)
43. Kaksi sammakkoa (321)
44. Zeus ja sammakot (215)
45. Härät ja akselit (17)
46. Pohjoistuuli ja aurinko (302)
47. Lapsi ja uhrisisälmykset (392)
48. Hemppo ja lepakko; eli Satakieli ja lepakko (360)
49. Karjapaimen ja leijona (10)
50. Fretti ja Afrodite (115)
51. Maanviljelijä ja käärme (174)
52. Maanviljelijä ja koirat (355)
53. Vanha mies ja riitaisat pojat (399)
54. Etanat (358)
55. Piiat ja kukko (334)
56. Naisnoita (97)
57. Vanha nainen ja lääkäri (107)
58. Leski ja kana (335)
59. Fretti ja viila (65)
60. Vanhus ja Kuolema (415)
61. Maanviljelijä ja Sattuma (352)
62. Delfiinit, valaat ja törö (20)
63. Demades ja faabeli (1)
64. Koiran purema mies (319)
65. Matkamiehet ja karhu (179)
66. Nuoret miehet ja teurastaja (279)
67. Matkamiehet ja kirves (180)
68. Kaksi vihamiestä (253)
69. Sammakkonaapurukset (396)
70. Kaisla ja oliivipuu (301)
71. Pelkuri ja kultainen leijona (141)
72. Mehiläishoitaja (195)
73. Apina ja delfiini (85)
74. Hirvi ja kuvajainen (56)
75. Yksisilmäinen hirvi (373)
76. Peura ja leijona (372)
77. Naarashirvi ja viiniköynnös (199)
78. Merenkulkijat (364)
79. Kissa ja hiiret (63)
80. Kärpäset ja hunaja (389)
81. Kettu ja apina (214)
82. Aasi, kukko ja leijona (11)
83. Apina ja kameli (114)
84. Kaksi pillerinpyörittäjää (44)
85. Porsas ja lampaat (326)
86. Rastas ja myrttimarjat (388)
87. Kana, joka muni kultamunia (336)
88. Hermes ja kuvanveistäjä (408)
89. Hermes ja Teiresias (425)
90. Kyy, vesikäärme ja sammakot (184)
91. Aasi ja sylikoira (68)
92. Metsästyskoira ja vahtikoira (163)
93. Kyy ja viila (66)
94. Isä ja kaksi tytärtä (169)
95. Aviomies ja hankala vaimo (405)
96. Kyy ja kettu (248)
97. Kili, susi ja huilu (117)
98. Kili ja susi (22)
99. Mies ja Hermeen patsas (409)
100. Zeus, Prometheus, Athene ja Momos (430 )


==== 101–200 ====

101. Naakka kauneuskilpailussa; eli Naakka lainahöyhenissä (92)
102. Hermes ja Maa (427)
103. Hermes ja käsityöläiset
104. Zeus ja Apollon (306)
105. Hevonen, härkä, koira ja ihminen (436)
106. Zeus ja kilpikonna (447)
107. Zeus ja kettu (116)
108. Zeus ja ihminen
109. Zeus ja häpeä (435)
110. Puolijumala (351)
111. Herakles ja Plutos (386)
112. Muurahainen ja pillerinpyörittäjä (265)
113. Tonnikala ja hai (254)
114. Lääkäri hautajaisissa (106)
115. Linnunpyytäjä ja aspiskyy (272)
116. Rapu ja kettu (130)
117. Kameli ja Zeus (444)
118. Majava
119. Vihannekset ja rikkakasvit (440)
120. Puutarhuri ja koira (198)
121. Muusikko kotona (37)
122. Varkaat ja kukko (261)
123. Naakka ja korpit (90)
124. Kettu ja korppi (51)
125. Varis ja korppi (93)
126. Naakka ja kettu (343)
127. Varis ja koira (94)
128. Haarahaukka ja käärme (271); eli Korppi ja käärme (374)
129. Naakka ja kyyhkyset (91)
130. Vatsa ja jalat (162)
131. Naakka ja naru (209)
132. Koira leijonajahdissa (5)
133. Koira ja kuvajainen (57)
134. Susi ja nukkuva koira (40)
135. Koirat ja vuodat (320)
136. Koira ja jänis (227)
137. Hyttynen ja sonni (16)
138. Jänikset ja sammakot (137)
139. Lokki ja haarahaukka (129)
140. Leijona ja maanviljelijän tytär (112)
141. Leijona ja sammakko (76)
142. Kettu, leijona ja jalanjäljet (”Jäljet pelottavat”) (220)
143. Leijona ja sonni (47)
144. Maanviljelijä ja teljetty leijona (338)
145. Leijona ja delfiini (183)
146. Leijona, hiiri ja kettu (142)
147. Leijona, karhu ja kettu (157)
148. Leijona, jänis ja peura (348)
149. Leijona, hyeena ja kettu (218)
150. Leijona ja hiiri (172)
151. Leijona ja aasi metsästävät yhdessä (13)
152. Maantierosvo ja mulperipuu (316)
153. Sudet, lampaat ja pässi (146)
154. Susi ja hevonen (327)
155. Susi ja karitsa (285)
156. Susi ja harmaahaikara (188)
157. Susi ja vuohi (48)
158. Susi ja lastenhoitaja (346)
159. Susi ja uuhi; eli Kolme totuutta (50)
160. Haavoittunut susi ja uuhi (147)
161. Ennustaja (96)
162. Vauva ja varis
163. Mehiläiset ja Zeus (445)
164. Kybelen kerjäläispapit ja aasi (202)
165. Hiiret ja fretit (369)
166. Zeus ja muurahainen (446)
167. Hiiri keittoruukussa (390)
168. Haaksirikkoinen ja meri (82)
169. Nuori tuhlari ja pääsky (80)
170. Sairas mies ja lääkäri (105)
171. Lepakko, lokki ja vatukka (439)
172. Lepakko ja lumikot (124)
173. Puunhakkaaja ja Hermes (424)
174. Matkamies ja Sattuma (353)
175. Matkamiehet ja plataani (201)
176. Maanviljelijä ja jäätynyt käärme (340)
177. Matkamiehet ja risukasa (344)
178. Matkamies ja Hermes (421)
179. Aasi ja puutarhuri (206)
180. Suolakauppias ja aasi (273)
181. Aasi ja härkä (160)
182. Aasi kantaa jumalan patsasta (79)
183. Villiaasi ja kesy aasi (204)
184. Aasi ja laulukaskaat (67)
185. Aasit ja Zeus (411)
186. Aasi ja aasinkuljettaja (394)
187. Leijona ja hevonen (101)
188. Kettu, aasi ja leijonantalja; eli Aasi leijonantaljassa (86)
189. Aasi ja sammakot (230)
190. Aasi, korppi ja susi (242)
191. Aasi, kettu ja leijona (275)
192. Kana ja käärmeenmunat (323)
193. Linnunpyytäjä ja töyhtökiuru (178)
194. Kattohaikara ja kurjet (186)
195. Kameli ja ihmiset (78)
196. Käärme ja rapu (270)
197. Käärme, fretti ja hiiret (158)
198. Zeus ja tallattu käärme (315)
199. Poika ja skorpioni (62)
200. Varas ja äiti (400)


==== 201–300 ====

201. Kyyhkynen ja maalaus (391)
202. Kyyhkynen ja varis (293)
203. Apina ja kalastajat (69)
204. Rikas mies ja parkitsija (167)
205. Rikas mies ja itkijänaiset (333)
206. Paimen, koira ja sairas lammas (234)
207. Paimen ja meri (81)
208. Paimen, lampaat ja viitta (194)
209. Paimen ja sudenpennut (152)
210. Poika, joka huusi sutta (278)
211. Hukkuva poika (359)
212. Keritty lammas (236)
213. Granaattiomenapuu, omenapuu, oliivipuu ja orapihlaja (300)
214. Myyrä ja äiti (32)
215. Ampiaiset, peltopyyt ja viinitarhuri (264)
216. Ampiainen ja käärme (252)
217. Sonni ja villivuohet (8)
218. Apinan lapset (397)
219. Riikinkukko ja naakka (212)
220. Kameli, norsu ja apina (213)
221. Zeus ja käärme (281)
222. Emakko, koira ja Afrodite (296)
223. Sika ja kettu raskaana olemisen keveydestä (295)
224. Villisika ja kettu (414)
225. Saiturin kulta (377)
226. Jänis ja kilpikonna (2)
227. Pääsky ja käärme (308)
228. Villihanhet ja kurjet (187)
229. Pääsky ja varis (291)
230. Kilpikonna ja kotka (127)
231. Kirppu ja painija (417)
232. Ketut joella (231)
233. Joutsen ja omistaja (350)
234. Susi ja paimen (149)
235. Muurahainen ja kyyhkkynen (170)
236. Matkamiehet ja korppi (95)
237. Mies ja uusi aasi (60)
238. Villikyyhkyt ja kesykyyhkyt (132)
239. Horkoksen rangaistus (313)
240. Prometheus ja ihmiset (428)
241. Laulukaskas ja kettu (53)
242. Hyeena ja kettu (122)
243. Kaksi hyeenaa (123)
244. Papukaija ja fretti (30)
245. Pelkuri ja korpit (143)
246. Vaimo ja juoppo aviomies (406)
247. Diogenes ja lautturi (193)
248. Diogenes ja kalju mies (403)
249. Tanssiva kameli (113)
250. Saksanpähkinäpuu (200)
251. Töyhtökiuru (387)
252. Koira, kukko ja kettu (276)
253. Koira ja näkinkenkä (393)
254. Koira ja teurastaja (280)
255. Hyttynen ja leijona (3)
256. Jänikset ja ketut (190)
257. Naarasleijona ja kettunarttu (294)
258. Leijona, susi ja kettu (219)
259. Leijona, Prometheus ja norsu (140)
260. Susi ja varjo (59)
261. Karitsa ja susi (49)
262. Oliivipuu ja muut puut (Puut valitsevat kuninkaan)
263. Aasi ja muuli (159)
264. Aasi, koira ja kirje (328)
265. Linnunpyytäjä ja peltopyy (133)
266. Kaksi kantolaukkua (434)
267. Paimen, sudenpentu ja susi (150)
268. Kastemato ja käärme (74)
269. Hirvi, hevonen ja metsästäjä (189)
270. Seinä ja seiväs (83)
271. Talvi ja kevät (303)
272. Mies ja kirppu (260)
273. Kirppu ja härkä (14)
274. Zeus ja hyvät asiat (433)
275. Kaksi miestä, kotka ja kettu; eli Kotka, jolta leikattiin siivet (197)
276. Kotka ja nuoli (134)
277. Satakieli ja pääsky (441)
278. Kaksi miestä kiistelemässä jumalista; eli Ateenalainen ja thebalainen (305)
279. Vuohi ja aasi (274)
280. Vuohipaimen ja vuohi (244)
281. Kaksi kukkoa ja kotka (370)
282. Kalastaja ja kalat (384)
283. Maanviljelijä ja kettu (339)
284. Mies ja leijona väittelemässä (307)
285. Mies ja Hermeen patsas (376)
286. Hämähäkki ja lisko
287. Arabi ja hänen kamelinsa
288. Karhu ja kettu (228)
289. Sammakko ja kettu; eli Sammakko lääkärinä (103)
290. Härät ja teurastaja (324)
291. Härkäkuski ja Herakles (418)
292. Aasi ja härkä (19)
293. Mies ja fretti
294. Riikinkukko ja kurki (290)
295. Maanviljelijä, joka kadotti kuokkansa
296. Maalaismies ja kotka (173)
297. Maanviljelijä ja kurjet (356)
298. Maanviljelijä ja kottaraiset
299. Maanviljelijä ja puu (375)
300. Hieho ja härkä (31)


==== 301–400 ====

301. Ruma orjatar ja Afrodite (416)
302. Tammet ja Zeus (135)
303. Mänty ja kiilat (136)
304. Kuusi ja piikkipensas (298)
305. Sairas irvi ja hänen ystävänsä
306. Hermes, mies ja muurahaiset (314)
307. Hermes ja kuvanveistäjä
308. Hermes ja koira (410)
309. Hermes ja arabit
310. Eunukki ja uhripappi (121)
311. Ihmiset ja Zeus (429)
312. Zeus ja hyvien asioiden ruukku (432)
313. Zeus ja ostrakonit (431)
314. Aurinko ja sammakot (342)
315. Muuli (26)
316. Herakles ja Athene (451)
317. Sairas mies ja puoskari (104)
318. Kilpahevonen (366)
319. Hevonen ja tallirenki (237)
320. Hevonen ja sotilas (365)
321. Kameli, joka paskansi jokeen (412)
322. Rapu ja emo (225)
323. Korppi ja Hermes (420)
324. Kipeä korppi ja emo (224)
325. Maanviljelijä ja töyhtökiuru
326. Metsästäjä ja puunhakkaaja (9)
327. Metsästäjä ja kalastaja
332. Koira ja kulkunen (29)
333. Jänis ja kettu (54)
334. Jänis ja leijonan oikeus (222)
335. Leijona ja kotka
336. Leijona, kettu ja hirvi (221)
337. Leijona, kettu ja apina
338. Leijona ja villisika (156)
339. Leijona ja hyeena (217)
340. Leijona ja jousimies (139)
341. Leijona ja vasa (210)
342. Sudet ja koirat (144)
343. Koirat ja kenraali; eli Sudet ja koirat sodassa (154)
344. Kettu, susi ja leijonat; eli Susi leijonien joukossa (89)
345. Kettu, susi ja lahja (177)
346. Susi ja koira puupannassa (203)
347. Susi ja leijona (318)
348. Susi ja aasi (223)
349. Kerskaileva lamppu (24)
350. Avionrikkoja ja aviomies
351. Nuori hirvi ja hirviemo (138)
352. Maalaishiiri ja kaupunkilaishiiri (381)
353. Hiiri ja härkä
354. Hiiri ja sepät
355. Totuus autiomaassa (449)
356. Lampaat ja koira (164)
357. Aasi, hevonen ja sota; eli Aasi, joka kadehti hevosta (383)
358. Aasi leijonana (87)
359. Aasi katolla
360. Kettu, aasi ja orjantappura (249)
361. Linnunpyytäjä, peltopyy ja kukko (262)
362. Käärmeen häntä (73)
363. Isä, poika ja leijona; eli Poika ja maalattu leijona (354)
364. Eläinten kauneuskilpailu (34)
365. Paimen, susi ja koira (148)
366. Paimen ja sudenpentu (151)
367. Polemos ja Hybris (448)
368. Joki ja talja (23)
369. Ruusu ja amarantti (299)
370. Torvensoittaja (263)
371. Lisko ja käärme
372. Leijona ja kolme sonnia (155)
373. Muurahainen ja heinäsirkka (266)
374. Pukki ja viiniköynnös (257)
375. Kalju ratsastaja (402)
376. Sammakko ja härkä (75)
377. Varis ja ylpeä pääsky (25)
378. Ruukut (191)
379. Mies, joka oli rakastunut omaan tyttäreensä
380. Kuninkaan poika ja hänen suolensa
381. Vanha maanviljelijä ja aasit
382. Delfoilaiset ja heidän esivanhempansa
383. Prometheus ja kaksi tietä (450)
384. Hiiri ja sammakko (269)
385. Unet
386. Typerä tyttö
387. Mies ja itikka (84)
388. Leski ja kyntäjä
389. Kissan syntymäpäiväjuhlat (46)
390. Varis ja vesiruukku (413)
391. Merimiehet ja kivet
392. Susi ja kipeä aasi (99)
393. Etiopialainen (108)
394. Kettu ja leijona metsästäjinä (72)
395. Käärme ja kotka
396. Haarahaukka, joka hirnui (438)
397. Linnunpyytäjä ja laulukaskas
398. Korppi ja joutsen (128)
399. Hanhi ja joutsen (64)
400. Paimen ja mehiläiset


==== 401–500 ====

401. Mies, tamma ja varsa (196)
402. Metsästäjä ja ratsastaja (36)
403. Metsästäjä ja koira
404. Metsästäjä ja susi
405. Kyklooppi
406. Koirat ja leijonannahka
407. Koira ja susi (4)
408. Jänis kaivossa ja kettu
409. Kettu ja vangittu leijona (21)
410. Nuorukainen ja nainen
411. Villiaasi, kesy aasi ja leijona (205)
412. Joet ja meri (38)
413. Oliivipuu ja viikunapuu
414. Sonni, leijonaemo ja villisika (229)
415. Seppä ja koira (233)
416. Karhu, kettu ja leijona metsästämässä yhdessä
417. Susi ja Lykofron
418. Struts
419. Varas ja majatalonpitäjä
420. Kaksi avionrikkojaa
421. Merimies ja hänen poikansa
422. Kotka, joka oli aiemmin ihminen
423. Aisopos ja narttu
424. Aisopos korinttilaisille
425. Kalastaja ja mustekala
426. Kettu ja kattohaikara (256)
427. Siili, kettu ja punkit (192)
428. Sybarislainen ja vaunut
429. Kettu ja aaltoja laskenut mies
430. Ihmisen luominen
431. Ihmisten ja eläinten kieli
432. Apollon, muusat ja dryadit
433. Afrodite ja kauppias
434. Peukaloinen kotkan selässä
435. Musta kissa
436. Kybelen pappi ja leijona
437. Pöllö ja linnut
438. Ruukku nostaa oikeusjutun; eli Sybarislainen nainen ja ruukku (301)
439. Laakeripuu ja oliivipuu
440. Karannut orja
441. Juhlapäivä ja sen jälkeinen päivä
442. Punastumisen alkuperä
443. Harmaahaikara ja hiirihaukka
444. Eros ihmisten joukossa
445. Nautinto ja Kipu
446. Käki ja pikkulinnut
447. Töyhtökiuru ja sen töyhtö
448. Orfeus ja koirat (437)
449. Koira talvella ja kesällä; eli Koiran talo
450. Leijonat ja jänikset
451. Susi lampaan vaatteissa (88)
452. Susi ja aasi oikeudessa
453. Susi ja paimenet (243)
454. Hiiri ja osteri
455. Momos ja Afrodite
456. Typerys ja siivilä
457. Poika ja villihevonen
458. Aasi ja Dipsas-käärme
459. Aasin kurkistus
460. Aasi ja varjo (304)
461. Silmät ja hunaja; eli Silmät ja suu (71)
462. Kuningatar Arsinoen suru
463. Tanssivat apinat
464. Apinat kaupunkia perustamassa
465. Paimen, teurastaja ja karitsa
466. Yltäkylläisyys ja Puute
467. Satyyri ja tuli
468. Kuu ja hänen äitinsä
469. Leijona, härkä ja sen sarvet
470. Laulukaskaat
471. Täit ja maanviljelijä
472. Turhamainen naakka ja riikinkukko
473. Jänis ja varpunen (267)
474. Susi, kettu ja apina (311)
475. Suutarista lääkäriksi
476. Vanhus ja aasi (207)
477. Lammas, hirvi ja susi (309)
478. Lammas, koira ja susi
479. Synnyttävä nainen (404)
480. Koiraemo ja pennut (42)
481. Vanha leijona, villikarju, härkä ja aasi
482. Koirat ja krokotiilit
483. Koira ja aarre (379)
484. Aasi loukkaa villikarjua
485. Sammakot ja taistelevat sonnit (211)
486. Haarahaukka ja kyyhkyset
487. Nuori härkä, leijona ja varas
488. Kotka, kissa ja villisian emakko
489. Keisari Tiberius ja lakeija
490. Kotka ja varis
491. Kaksi muulia (380)
492. Hirvi härkätallissa (131)
493. Vanha nainen ja viiniruukku
494. Pantteri ja paimenet
495. Aisopos ja maanviljelijä
496. Teurastaja ja apina
497. Aisopos ja hulinoitsija (255)
498. Kärpänen ja muuli (15)
499. Veli ja sisar
500. Sokrates ja ystävät (182)


==== 501–584 ====

501. Augustus ja murha; eli Uskomisesta ja epäuskomisesta
502. Eunukin vastaus röyhkimykselle
503. Kukko ja helmi (331)
504. Mehiläiset, kuhnurit ja ampiaiset (312)
505. Aisopos ja jousi (453)
506. Koira ja karitsa vuohien joukossa
507. Laulukaskas ja pöllö
508. Jumalat ja heidän puunsa
509. Hera (Juno) ja riikinkukko (442)
510. Aisopos ja hänen lamppunsa
511. Fretti ja hiiret
512. Äiti ja kolme tytärtä; eli Arvoituksellinen testamentti
513. Varas ja hänen lamppunsa
514. Apina ja leijonan hengitys (216)
515. Prometheus
516. Zeus (Juppiter) ja vuohet; eli Parrakkaat kutut
517. Zeus (Juppiter) ja koirat
518. Kettu ja lohikäärme (378)
519. Simonides ja haaksirikko (385)
520. Vuori raskaana (345)
521. Muurahainen ja kärpänen (289)
522. Simonides ja jumalkaksoset; eli Kuinka jumalat pelastivat Simonideen
523. Demetrios ja Menandros (245)
524. Kaksi sotilasta ja ryöväri (181)
525. Kalju mies ja kärpänen
526. Sika, aasi ja ohra
527. Pelle, maanviljelijä ja sika
528. Kaksi kaljua miestä
529. Ruhtinas-niminen huilunsoittaja
530. Tilaisuus (452)
531. Sonni ja vasikka (18)
532. Vanha koira ja isäntä (240)
533. Apina ja kettu
534. Hermes (Mercurius) ja kaksi naista
535. Prometheus and Huijaus
536. Apollonin oraakkeli
537. Aisopos ja kirjailija
538. Pompeius ja hänen sotilaansa
539. Hera (Juno), Afrodite (Venus) ja kana
540. Vanha härkä ja nuori härkä
541. Aisopos ja atleetti (27)
542. Aasi ja lyyra (332)
543. Leski ja sotilas
544. Kaksi kosijaa
545. Aisopos ja hänen emäntänsä
546. Kukko ja kissat
547. Synnyttävä emakko ja susi
548. Aisopos ja karannut orja (208)
549. Sotaratsu ja mylläri (367)
550. Karhu ja ravut; eli Kun karhu on nälkäinen
551. Matkamies ja korppi
552. Käärme ja lisko
553. Varis ja lammas
554. Sokrates ja orja
555. Nuori mies ja ilotyttö
556. Ampiainen ja perhonen (297)
557. Kettu ja maalintu
558. Kaksi kukkoa ja haukka
559. Etana ja peili
560. Kalju mies ja puutarhuri
561. Pöllö, kissa ja hiiri
562. Kettu ja peltopyy (277)
563. Paimen ja leijona; eli Androkles (171)
564. Sääski ja härkä
565. Aasi ja hevonen (368)
566. Linnut, eläimet ja lepakko (125)
567. Satakieli, haukka ja linnunpyytäjä (268)
568. Kateellinen kettu ja susi
569. Apinoiden kuningas
570. Hanhi ja haikara
571. Aasi, hevonen ja ohra (45)
572. Kili ja susi
573. Kesy käärme; eli Maanviljelijä ja käärme
574. Kotka ja haarahaukka (185)
575. Teurastaja ja lampaat (165)
576. Linnunpyydystäjä ja linnut
577. Korppi ja muut linnut päivällisellä
578. Hevonen ja vuohet (7)
579. Mies ja miekka
580. Ahne mies ja kateellinen mies
581. Poika ja varas
582. Maanviljelijä ja hänen härkänsä
583. Maanviljelijä ja sika; eli Sika ilman aivoja
584. Kaksi kalaa; eli Jokikala ja merikala (288)


==== Laajennettu Perry ====
Paulus Diaconus

585. Sairas leijona, kettu ja karhu
586. Vasikka ja haikara
587. Kirppu ja Kihti
Odo Cheritonlainen

588. Haukka ja kyyhkyset
589. Pyhän Martinuksen lintu
590. Harakka ja pyrstö (118)
591. Rupikonna ja kaunis poika
592. Kissa munkkina
593. Kettu ja susi kaivossa
594. Kissa, rotta ja juusto
595. Isengrim munkkina
596. Lampaiden valitus susia vastaan
597. Kettu tunnistaa syntinsä kukolle
598. Ampiainen ja hämähäkki
599. Kotka ja varislääkäri
600. Aasi ja sika
601. Kana, kananpojat ja haarahaukka
602. Päivällinen leijonan kotona
603. Hanhi ja varis
604. Haarahaukka ja peltopyyt (347)
605. Kettu ja kissa (12)
606. Varis ja kyyhkynen
607. Suden hautajaiset
608. Likainen koira
609. Mies ja yksisarvinen
610. Kettu ja lautturi
611. Kettu ja kanat
612. Haukka ja haarahaukka
613. Kellon laittaminen kissalle; eli Hiirien kokous koskien kissaa
614. Pöllö ja linnut
615. Kissa, hiiri ja vala (39)
616. Jäniksen ja suden kilpailu
617. Käärme miehen povella
618. Kiittämätön mies
619. Hiiri etsimässä kumppania
620. Haikara ja käärme
621. Riikinkukko ja linnut (176)
622. Rupikonna ja sammakko
623. Ateenalainen filosofi / Vuohi ja aasi
624. Vanha isä ja julma poika
625. Susi kalastajana ja kettu
626. Käki ja kotka
627. Satakieli ja jousimies
628. Susi kuuntelee ketun ja aasin tunnustukset
629. Maanviljelijä, joka kutsuttiin päivällisille
630. Navetassa kasvanut maanviljelijä
631. Kreikan kuningas ja hänen veljensä
632. Julianus Luopio ja demoni
633. Hirtettäväksi tuomittu mies
634. Filosofi, joka sylki kuninkaan partaan
635. Enkeli paljastaa Jumalan tuomiot
636. Susi ja lammas suutelevat
637. Kesy aspiskyy
638. Aasi, jolla oli syy olla poissa, sekä kettu ja susi
639. Kotka ja rotta
640. Sotilas ja käärme / Lohikäärme ja maanviljelijä
641. Susi ja pappi
642. Sotilas ja pappi
643. Apina ja kauppias

John Sheppey

644. Hiirihaukka ja haukka
645. Leijona ja yksisarvinen
Metrisiä, alkuperä tuntematon

646. Syöttökukko ja haukka
647. Kauppias ja vaimo
Alexander Neckam

648. Korppikotka ja kotka
Riimitettyjä (Ms. Add. 11619, British Museum)

649. Hirvi, siili ja metsäkarju
Robert's Romulus (Mss. 347b ja 347c, Bibliotheque Nationale)

650. Kovakuoriainen ilmassa (126)
651. Maanviljelijä ja hänen vaimonsa
652. Käki ja muut linnut
653. Maanviljelijä myi hevosensa
654. Kotka, haukka ja kurki
655. Susi paastoamassa
656. Pääsky ja varpuset
657. Maanviljelijä, naudat ja sonta (235)
658. Zeus (Juppiter) ja jänis (443)
659. Susi ja kovakuoriainen

Codex Bruxellensis 536

660. Varas ja kovakuoriainen
661. Vaimo ja rakastaja
662. Varas ja Paholainen
663. Lohikäärmeen antama talletus
664. Mies testaa palvelijaa
665. Mies rukoilee toista hevosta
666. Mies rukoilee itsensä puolesta
667. Kaupunkilainen ja kesy naakka
668. Kolme toivetta
669. Kettu, kuu ja joki (58)
670. Susi, korppi ja pässi (241)
671. Kettu ja kyyhkynen
672. Kotka, haukka ja kyyhkyset
673. Hevonen ja vilja
674. Hevonen ja vuohi pakettitarjouksena
675. Susi ja siili
676. Sudet ja sadonkorjaajat (111)
677. Taidemaalari ja hänen vaimonsa
678. Kauris neuvoo vasaansa
679. Varis ja poikaset
680. Vuohi ja susi
681. Riidanhaluinen vaimo
682. Uppiniskainen vaimo
683. Kuiskaavat maantierosvot
684. Lääkäri, rikas mies ja tytär
685. Mäyrä sikojen joukossa
686. Susi ansassa ja siili
687. Susi ja lautturi
688. Susi opettelee kirjaimia
689. Susi ja kyyhky, joka keräsi oksia
690. Mies veneessä
691. Vanha mies ja poika
692. Kissa piispana

Fabulae Extravagantes

693. Epäonninen susi, kettu ja muuli
694. Metsäkarju
695. Pukki ja kuvajainen; eli Pukki ja susi (55)
696. Susi ja rampa aasi (100?)
697. Käärme neuvonantajana
698. Susi kalastajana
699. Suden epäonni
700. Metsästäjä ja kyntäjä
701. Koira ja susi
702. Koira kaukalossa (251)
703. Kolme poikaa perintöä jakamassa
704. Kettu suden opissa
705. Koira, susi ja pässi
706. Leijonan poika oppii ihmisistä
707. Ritari ja valehteleva linnanherra

Codex Bernensis 679

708. Apina ja karhu
709. Koira ja sen surmattu isäntä
710. Koira ja poika joessa
711. Pässi ja sen kalju isäntä
712. Susi ja nälkäinen kettu
713. Aviorikoksen tehnyt kurki
714. Pässi ja susi
715. Kettu ja sairas apina
716. Hiiri ja tytär
717. Kukko ja hevonen puhuvat isännästä
718. Antelias kettu ja susi
719. Koira anelee luuta isännältään

Promptuarium (1300-luku)

720. Linnunpelätin
Poggio ja Abstemius

721. Isä, poika ja aasi
722. Aasin opettaminen lukemaan
723. Maalainen jokea ylittämässä
724. Kärpänen vaunuissa
725. Kalat, jotka hyppäävät paistinpannulta hiiliin


== Esimerkkejä ==
Faabeleissa esiintyy muun muassa kertomus janoisesta variksesta, joka laittoi kiviä vesiastiaan, jotta sai vedenpinnan kohoamaan. Tätä on testattu myös käytännössä ja todettu mahdolliseksi tavaksi toimia. Tarina innoitti tutkijoita siinä määrin, että Cambridgen yliopistossa tehtiin koe neljällä variksella, jotka laitettiin poimimaan kelluva mato vesiastiasta. Varikset käyttivät jopa mielellään isompia kiviä ensin.


== Lähteet ==


== Kirjallisuutta ==


=== Suomennoksia ===
Aisopos: Faabelit: täydellinen kokoelma moraaleineen.  (Valikoinut ja suomentanut Jari Tammi)  Pikku-idis, 2010.  ISBN 978-952-9589-40-1 
Aisopos. 12 faabelia. Teoksessa Kivimäki, Arto & Vesterinen, Sampo: Otollinen tilaisuus – Antiikin faabeleita, s. 11–24.  Helsinki:  Tammi, 2002.  ISBN 951-31-2595-5 


=== Muita käännöksiä ja tekstilaitoksia ===
Perry, Ben Edwin (toim.): Aesopica.  Urbana, 1952. 


=== Muuta kirjallisuutta ===
Wimpenny, Jo: Aesop’s Animals: The Science Behind the Fables.  Bloomsbury Publishing, 2021.  ISBN 9781472966933 


== Aiheesta muualla ==
 Kuvia tai muita tiedostoja aiheesta Aisopoksen faabelit Wikimedia Commonsissa
Aisopoksen faabeleita eli eläinsatuja suomen kielellä
Αισώπου Μύθοι. Wikisource. (muinaiskreikaksi) (kreikaksi)
Aesop's Fables. Wikisource. (englanniksi)
The Æsop for Children. Library of Congress. (englanniksi)
Perry's Index to the Aesopica Aesopica: Aesop's Fables in English, Latin & Greek.
Perry Index Fables of Aesop.