Anno 7603 er et skuespill (komedie) i seks akter skrevet av Johan Herman Wessel i 1781.
Stykkets to hovedpersoner – Leander og Julia – blir flyttet til fremtiden (nærmere bestemt år 7603) av en vennlig fe.
I denne fremtiden er kjønnsrollene blitt fullstendig byttet om: Mennene er kvinneaktige og estetiserer og koketterer – mens kvinnene er mannhaftige (de er de eneste som har lov til å være soldater og bære våpen), og de slåss og drikker.
Stykket har liten litterær verdi, og det har aldri vært oppført. Det har imidlertid en kuriøs interesse siden det trolig er det første eksempelet i verdenslitteraturen på en virkelig tidsreise.