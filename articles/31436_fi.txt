Filebos (m.kreik. Φίληβος; lat. Philebus) on Platonin kirjoittama dialogi. Sen toinen nimi Thrasylloksen jaottelussa on Nautinnosta (Περὶ ἡδονῆς, Peri hēdonēs). Dialogissa Sokrates, Protarkhos ja Filebos keskustelevat siitä, onko hyvä sama asia kuin nautinto tai viisaus.


== Historia ==
Platonin teosten joukossa Filebos kuuluu tämän myöhäisvaiheen dialogeihin. Näin se on kirjoitettu siihen aikaan, jolloin Platon oli palannut Sisiliasta lopullisesti Ateenaan toimiakseen perustamansa Akatemian johdossa kuolemaansa saakka. Tarkemmin dialogi on ajoitettu noin vuoteen 360 eaa.
Diogenes Laertioksen esittämässä, Thrasylloksen tekemässä Platonin teosten jaottelussa dialogi kuuluu III tetralogiaan yhdessä dialogien Parmenides, Pidot ja Faidros kanssa. Aiheensa puolesta Thrasyllos luki dialogin Platonin eettisten teosten joukkoon.


== Sisältö ==
Dialogi käsittelee pääasiassa sitä, onko nautinto vai viisaus sama kuin hyvä. Sokrates väittää, että kumpikaan ei ole yksin hyvä. Sen sijaan hyvä koostuu sekä nautinnosta että viisaudesta, mutta hyvän elämän erinomaisuus on nimenomaan viisauden, älyn ja muistin, sekä niihin liittyvien oikeiden mielipiteiden ja oikean päättelyn, ansiota, ja ne ovat nautintoja tavoiteltavampia.
Dialogin katsotaan sisältävän vähemmän huumoria kun aiemmat dialogit, ja se painottaa filosofiaa ja filosofisia  spekulaatioita yli draaman ja runouden.


== Lähteet ==


== Kirjallisuutta ==


=== Suomennos ===
Platon: Filebos. Teoksessa Teokset V.  (Toinen painos)  Suomentanut Marianna Tyni. Helsinki:  Otava, 1999.  ISBN 951-1-15896-1 


=== Muita käännöksiä ja tekstilaitoksia ===
Plato: Philebus. Teoksessa Burnet, J. (toim.): Opera, Volume II: Parmenides, Philebus, Symposium, Phaedrus, Alcibiades I and II, Hipparchus, Amatores. Oxford Classical Texts.  Oxford:  Oxford University Press.  ISBN 9780198145417  Kreikankielinen alkuteksti.
Plato: Philebus. Teoksessa Plato’s Works.  (Volume VIII: Statesman. Philebus. Ion. Loeb Classical Library)  Cambridge, Massachusetts:  Harvard University Press.  ISBN 0-674-99182-6  Kreikankielinen alkuteksti ja englanninkielinen käännös.


== Aiheesta muualla ==


=== Teos ===
Plato: Philebus. Perseus. (muinaiskreikaksi) (englanniksi)
Plato: Philebus. The Internet Classics Archive. (englanniksi)
Plato: Philebus. Project Gutenberg. (englanniksi)