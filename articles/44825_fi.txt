Mitta mitasta  (engl. Measure for Measure) , vanhemman suomennoksen mukaan Verta verrasta on William Shakespearen vuosina 1601-1603  kirjoittama komedia. Se käsittelee armoa, oikeudenmukaisuutta, totuutta ja näiden suhdetta ylpeyteen ja nöyryyteen. Se on mahdollisesti saanut nimensä Matteuksen evankeliumin jakeen 7:2 mukaan: 

»Niin kuin te tuomitsette, niin tullaan teidät tuomitsemaan, ja niin kuin te mittaatte, niin tullaan teille mittaamaan. » 
Näytelmän roisto on Angelo, Wienin herttuan uskottu mies, joka toimii herttuan sijaisena, kun tämä kiertelee valtakuntaansa naamioutuneena kerjäläismunkiksi, jotta voisi tarkastella alamaistensa moraalia. Muita keskeisiä henkilöitä ovat sisarukset Claudio ja Isabella. Angelo  määrää Claudion teloitettavaksi siveettömyydestä, ja Isabella yirittää pelastaa veljensä lähes hinnalla millä hyvänsä. Loppu on silti onnellinen.


== Suomennoksia ==
Mitta mitasta.  ((Measure for measure.) Suomentanut Tiina Ohinmaa. Esipuhe: Juha Hurme)  Helsinki:  WSOY, 2005.  ISBN 951-0-30706-8 
Verta verrasta (suom. Paavo Cajander)


== Katso myös ==
Luettelo William Shakespearen näytelmien elokuvasovituksista


== Lähteet ==


== Aiheesta muualla ==

Hannu Marttila: Neljät häät ja yhdet hautajaiset. Helsingin Sanomien blogit 2.1.2007.