Paljon melua tyhjästä (engl. Much Ado About Nothing) on William Shakespearen noin vuonna 1598 kirjoittama romanttinen komedia. Se sijoittuu Sisiliaan Messinan kaupunkiin. Näytelmä kertoo rakkaussuhteista ja kepposista, joita joutilas yläluokka tekee toisilleen. Pääosissa on Messinan kuvernöörin tytär Hero ja tämän sulhanen, nuori kreivi Claudio. Sulhasen kaveri Benedikt ja morsiamen sisar Beatrice ovat toinen pari, jonka välille kehitetään romanttisia jännitteitä. Aragonian prinssi Don Pedron ja tämän velipuolen Don Juanin välille kehkeytyy jännitteitä, kateutta ja kilpailua. 
Paavo Cajander on suomentanut näytelmän ensimmäisenä 1800- ja 1900-lukujen vaihteessa, ja se ilmestyi painettuna 1920-luvun alussa. Petri Pullinen käänsi tekstin uudelleen vuonna 2001. Kersti Juvan suomennos ilmestyi 2009.


== Ooppera-, elokuva- ja televisiosovitukset ==
Béatrice ja Bénédict op. 27, Hector Berliozin ooppera vuodelta 1862
Elokuva Paljon melua tyhjästä, ohjaus Kenneth Branagh, pääosissa muun muassa Emma Thompson, Denzel Washington, Keanu Reeves
BBC teki nykyaikaistetun version vuonna 2005, pääosissa Damian Lewis, Sarah Parish ja Billie Piper.
Joss Whedon käsikirjoitti ja ohjasi nykyaikaistetun version vuonna 2012, Much Ado About Nothing, jonka pääosissa ovat muun muassa Amy Acker, Alexis Denisof ja Clark Gregg.
Katso myös Luettelo William Shakespearen näytelmien elokuvasovituksista


== Kirjallisuutta ==


=== Suomennoksia ===
Shakespeare, William: Paljon melua tyhjästä.  (Much ado about nothing.) William Shakespearen draamat 6. Suomentanut Paavo Cajander (Ilm. ensimmäisen kerran suomeksi 1906 Suomalaisen kirjallisuuden seuran kustantamana)  Helsinki:  WSOY, 1944. 
Shakespeare, William: Paljon melua tyhjästä.  ((Much ado about nothing.) Suomentanut Kersti Juva)  Helsinki:  WSOY, 2009.  ISBN 978-951-0-33063-0 


== Lähteet ==


== Aiheesta muualla ==

Risto Niemi-Pynttäri: Paljon melua tyhjästä (Arkistoitu – Internet Archive).
Hannu Marttila: Paljon melua tyhjästä (Arkistoitu – Internet Archive). Helsingin Sanomat, Kirjallisuuskriitikko-blogi, 30.5.2010.
Paljon melua tyhjästä Cajanderin suomennoksena Gutenbergissä