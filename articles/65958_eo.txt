La Rabistoj (germane Die Räuber) estas dramo de Friedrich Schiller, kiu verkis ĝin surbaze de eseo de Schubart. Ĝi estas junaĝa verko, plena je forto kaj ribelo kontraŭ la leĝoj, pro kiuj el agloflugo fariĝas limakirado (Carlo Bourlet). La verko iĝis elirpunkto por evoluo en la germana literaturo de la ĝenro de rabista romano.
El la germana al Esperanto tradukis la verkon L. L. Zamenhof. Legante tiun tradukon ni denove kaj profunde sentas, ke la lingvo de Zamenhof ne estas ia senviva ligita aŭtomato, kies ĉiuj movoj estas fikse antaŭregulitaj de ia logikema mekanikisto. (Bourlet)


== Bibliografio ==
Frederiko Schiller: La Rabistoj, drama en kvin aktoj. El la germana lingvo tradukis L. L. Zamenhof.
[1-a eldono.] Paris: Hachette, 1908. 144 paĝoj, cifere elŝutebla de Project Gutenberg: https://gutenberg.org/ebooks/65958
2-a eldono. Paris: Esperantista Centra Librejo, 1928. 144 paĝoj.
Reeldono laŭ la eldono de 1928. Novjorko: Mondial, 2004. 152 paĝoj. ISBN 1-59569-011-5.
El dramoj, fragmentoj de Ifigenio en Taŭrido de Goethe kaj de La Rabistoj de Schiller (= Esperanta biblioteko internacia 7). El la germana lingvo tradukis L. L. Zamenhof.
[1-a eldono.] Berlin: Möller & Borel, 1909. 44 paĝoj.
2-a eldono. Berlin: Ellersiek & Borel, 1924. 48 paĝoj.
Alfred Edward Wackrill (eld.): Zamenhofaj vortoj netroveblaj en la "Universala Vortaro", tiritaj el Ekzercaro, Hamleto, Fundamenta Krestomatio, La Revizoro kaj La Rabistoj, kun citaĵoj (= Esperantista Dokumentaro 8). Paris: Esperantista Centra Oficejo, 1908. 51 paĝoj.
Vorttrezoroj el La Gefratoj de Goethe kaj La Rabistoj de Schiller. Prag: Verda Stelo, 1929. 53 paĝoj.
Raymond Schwartz: Kompleta inventaro de la pasivaj participoj -ata kaj -ita kunligitaj kun formo de la verbo "esti" en la verko "La Rabistoj".
Paris 1968. 10 paĝoj.
Represo (= Esperantologio 14). Saarbrücken: Iltis, 1995. 10 paĝoj. ISBN 3-927613-37-1.


== Eksteraj ligiloj ==

Skanaĵo de la dua Esperanto-eldono ĉe Vikimedia Komunejo
La rabistoj (dua eldono, esperante)
Die Räuber (originala versio, germane)
Die Räuber (iomete modernigita lingvaĵo, germane) Arkivigite je 2005-12-07 per la retarkivo Wayback Machine
Katalogo de Esperantomuzeo kaj Kolekto por Planlingvoj
Katalogo de Heredaĵbiblioteko Hendrik Conscience
Katalogo de Kataluna Esperanto-Asocio
Katalogo de Nacia Biblioteko de Esperanto