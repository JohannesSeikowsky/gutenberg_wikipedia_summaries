Eine Kindheitserinnerung des Leonardo da Vinci (en galego Un recordo infantil de Leonardo da Vinci) é unha obra de Sigmund Freud de 1910. Trátase da aplicación dos métodos da psicanálise clínica ó estudo biográfico de personaxes históricos. O presente traballo sobre Leonardo da Vinci foi a última incursión a grande escala de Freud no campo da biografía debido ó recibimento de desaprobación posterior.


== Contido ==
Na obra desempeña un papel fundamental o recordo ou fantasía de infancia de Leonardo de ser visitado no seu berce por unha ave de presa introducíndolle a cola na súa boca. Diso deriva precisamente o maior defecto da incursión de Freud: a tradución errónea do termo orixinal miñato por voitre. De aí abandonarase a idea do paxaro oculto no cadro Santa Ana, A Virxe e o Neno, así como o nexo co xeroglífico correspondente á palabra exipcia nai, dado que en ámbolos casos se alúde a un voitre e non ó miñato do caderno de anotacións de Leonardo.
Con todo, considérase que o erro de Freud non afecta á esencia do estudo debido ás seguintes consideracións:

A detallista reconstrución da vida emocional de Leonardo da Vinci a partir dos seus primeiros anos.
A descrición do conflito entre os seus impulsos artísticos e científicos.
A profunda análise da súa historia psicosexual.
Engadíndose colateralmente diversas temáticas de considerable importancia:

Unha análise máis xeneralizada da natureza e operacións anímicas do artista creador.
Un trazado inicial da orixe dun dos tipos de homosexualidade.
A primeira exposición completa do concepto de narcisismo.


== Notas ==


== Véxase tamén ==


=== Outros artigos ===
Leonardo da Vinci
Santa Ana, A Virxe e o Neno
Homosexualidade
Narcisismo
Sublimación


=== Bibliografía ===
Freud, Sigmund. Obras completas de Sigmund Freud. Volume XI - Cinco conferencias sobre Psicanálises, Un recordo infantil de Leonardo da Vinci, e outras obras (1910). 2. Un recordo infantil de Leonardo da Vinci (1910). Tradución José Luís Etcheverry. Buenos Aires & Madrid: Amorrortu editores. ISBN 978-950-518-587-0. 


=== Ligazóns externas ===
Un recordo infantil de Leonardo da Vinci (en castelán)