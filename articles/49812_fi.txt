Anna ystävämme (Anne of Avonlea) on kanadalaisen kirjailijan L. M. Montgomeryn teos. Alkuteos ilmestyi vuonna 1909. Hilja Vesalan suomennos julkaistiin 1921. Teos on toinen kahdeksanosaisesta Anna-sarjasta.


== Juoni ==

Kuten sarjan ensimmäinenkin osa, Anna ystävämme, kertoo orpotyttö Anna Shirleyn elämästä Kanadassa Prinssi Edwardin saarella. Kirjan alussa nyt 16-vuotias Anna aloittaa opettajan työt Avonlean koulussa. Kirja kuvaa muutaman vuoden ajan Annan tapahtumarikasta elämää työssä ja opinnoissaan jatko-opistossa. Hän kokee monen moisia kommelluksia työssään ja ystäviensä kanssa. Cuthberteille muuttavat Keithin kaksoset pitävät myös huolen siitä, ettei Annan elämästä puutu tapahtumia.


== Päähenkilöt ==
Anna Shirley on kirjasarjan punatukkainen päähenkilö. Edellisessä kirjassa Marilla ja tämän sittemmin edesmennyt veli Matthew adoptoivat kummallisten sattumusten kautta kotiinsa tämän puheliaan ja mielikuvituksellisen tytön. Anna on hyvin rohkea ja rakastaa kauniita asioita. Hänen oppilaansa rakastavat tätä mitä syvimmin, samoin Marilla ja Keithin kaksoset.
Marilla Cuthbert on iäkäs neiti, joka adoptoi Annan sarjan ensimmäisessä osassa. Marilla on käytännöllinen ja järkevä, ja aluksi varsin tiukkakin, mutta ajan myötä hänestä tulee kiltimpi ja suvaitsevampi.
Diana Barry on Annan paras ystävä. Hän on kaunis ja mustatukkainen, mutta alkaa tämän kirjan aikana lihomaan, minkä hän yrittää kaikin tavoin estää. Diana on hiljaisempi ja ujompi kuin Anna, mutta tytöt rakastavat toisiaan kuitenkin hyvin paljon.
Gilbert Blythe on Annan entinen arkkivihollinen, nykyinen ystävä. Gilbert on hyvin komea ja fiksu, ja lähes kaikki Avonlean tytöt ovat ihastuneet häneen, paitsi Anna. Gilbert taas toivoisi Annan olevan hänelle enemmän kuin pelkkä ystävä.
Rachel Lynde on Marillan naapuri ja hyvä ystävä. Rouva Lynde on hyvin suulas ja suorasanainen nainen, joka tietää aina kaikki juorut Avonleasta.
Dora ja Davey Keith ovat kuusivuotiaat kaksoset, jotka Marilla ottaa huostaansa heidän äitinsä kuoltua. Dora käyttäytyy kuin enkeli, ja Daveyn luonne on täysin päinvastainen. Marilla ja Anna saavat kokea monenlaisia kamppailuja ennen kuin Davey saadaan kesytettyä.


== Katso myös ==
Anna ystävämme (televisiosarja)


== Lähteet ==