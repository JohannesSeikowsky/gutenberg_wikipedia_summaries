Il lampionaio (titolo originale The Lamplighter) è un libro di Maria Susanna Cummins del 1854. 


== Trama ==
Il libro racconta la storia dell'orfana Gertrude, detta Gerty, che non sa nulla dei suoi genitori e che è sempre vissuta con Nan Grant, fino all'età di sette anni. 
La donna non ha legami di sangue con Gerty e non perde occasione per maltrattarla. Gertrude, vestita di stracci e malnutrita, cresce quindi in un ambiente povero, sia a livello materiale, sia a livello spirituale. Cacciata infine di casa dalla donna, viene accolta da un anziano lampionaio (addetto all'accensione o allo spegnimento dei lampioni a gas od ad olio), molto povero e molto buono. 
Il lampionaio adotta Gerty, la tratta come farebbe un padre e le fa conoscere cosa siano la benevolenza e la carità. Dell'educazione della bambina si prendono anche cura una ragazza cieca e molto ricca, Emily Graham, amica del lampionaio, e Willie Sullivan, figlio dei vicini, di pochi anni più grande di Gerty, che diventa il suo compagno di studi e di giochi. 
Il libro racconta della vita di Gerty, fino all'età adulta, di come la fede in Dio la cambi piano piano in meglio, delle difficoltà e dei dolori che deve affrontare, alternati a momenti di gioia, fino a scoprire chi erano i suoi genitori e a trovare la felicità. 
Nella seconda parte del libro, le vicende di Emily si intrecciano a quelle di Gerty e viene anche rivelata la storia della fanciulla cieca.


== Edizioni italiane ==
Maria Susanna Cummins, Il Lampionaio, G.B.Paravia & C, Torino, 1932 (XI E.F.) (1a ristampa)
Maria Susanna Cummins, Il lampionaio, La Sorgente, Milano, 1954.
Maria Susanna Cummins, Il lampionaio, Fabbri, 1955.
Maria Susanna Cummins, Il lampionaio, Fabbri, 1955.
Maria Susanna Cummins, Il lampionaio, Lucchi-Milano, 1955.
Maria Susanna Cummins, Il lampionaio, Malipiero, 1955.
Maria Susanna Cummins, Il lampionaio, Boschi, 1958.
Maria Susanna Cummins, Il lampionaio, D'Agostini, 1972.
Maria Susanna Cummins, Il lampionaio, Fabbri, 1972.
S. Cummins, Il lampionaio, Editrice Lucchi Milano, 1974
Maria Susanna Cummins, Il lampionaio, Mursia, 1988.


== Collegamenti esterni ==

(EN) The Lamplighter, su Enciclopedia Britannica, Encyclopædia Britannica, Inc. 
(EN) Edizioni e traduzioni di Il lampionaio, su Open Library, Internet Archive. 
(EN) Il lampionaio, su Goodreads.