Yhteiskuntasopimuksesta, eli, Valtio-oikeuden johtavat aatteet (ransk. Du contrat social ou principes du droit politique) on Jean-Jacques Rousseaun vuonna 1762 ilmestynyt kirja. Teoksen on suomentanut J. V. Lehtonen vuonna 1918.


== Sisältö ==
Yhteiskuntasopimuksesta alkaa kuuluisalla paradoksilla:Ihmiset ovat syntyneet vapaiksi ja kaikkialla he ovat kahleissa.Rousseau piti ristiriidan syynä sitä, että kansa ja hallitus oli erotettu toisistaan. Se ei Rousseaun mielestä ollut kuitenkaan väistämätöntä, vaan kansalaisten vapaus ja valtion auktoriteetti oli yhdistettävissä.
Teoksessa Rousseau käsitteli ajatusta yhteiskuntasopimuksesta ja esitteli yleistahdon käsitteen. Yleistahtoa voisi Rousseaun mukaan toteuttaa vain välitön kansanvalta, jossa yleiseen kokoukseen kerääntyneet kansalaiset päättäisivät vapaasti maansa asioista. Yhteiskuntasopimuksesta -teosta on sanottu "vallankumouksen Koraaniksi", koska Rousseau vaatii siinä ehdotonta kansalaisuskollisuutta ja ehdotonta yhteiskunnallista kuria. Hänen vaatimustensa noudattaminen oli äärimmäisiltä seurauksiltaan suvaitsematonta ja sisälsi hirmuvallan edellytykset. Ilmestymisensä jälkeen Yhteiskuntasopimuksesta -teos tuomittiin Genevessä roviolla poltettavaksi.


== Lähteet ==


== Aiheesta muualla ==
 Kuvia tai muita tiedostoja aiheesta Yhteiskuntasopimuksesta Wikimedia Commonsissa
Du contrat social (MetaLibri)