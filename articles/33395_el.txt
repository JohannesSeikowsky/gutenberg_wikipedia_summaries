Η νοσταλγός είναι διήγημα του διάσημου Έλληνα δοκιμιογράφου και πεζογράφου Αλέξανδρου Παπαδιαμάντη. Το έργο γράφτηκε το 1894. Το 2005 το διήγημα μεταφέρθηκε στον κινηματογράφο από την σκηνοθέτρια Ελένη Αλεξανδράκη και το 2013 μεταφέρθηκε στο θέατρο από τον σκηνοθέτη Δήμο Αβδελιώδη.


== Πλοκή ==
Η Λιαλιώ, που είναι παντρεμένη με τον κυρ-Μοναχάκη, έναν πολύ μεγαλύτερο άνδρα, αποφασίζει να επιστρέψει στο νησί όπου γεννήθηκε. Πείθει τον Μαθιό, έναν νεαρό βοσκό, να τη βοηθήσει να δραπετεύσει από τον σύζυγό της και να επιστρέψει στο νησί της. Ο Μαθιός είναι κρυφά ερωτευμένος με την Λιαλιώ και κατά τη διάρκεια του ταξιδιού τους ελπίζει να κρατήσει την Λιαλιώ για πάντα. Αλλά η Λιαλιώ νοσταλγεί μόνο τον τόπο που γεννήθηκε. Η νύχτα είναι φεγγαρόλουστη και η βάρκα με την οποία ταξιδεύουν έχει αντί για πανί το φουστάνι της Λιαλιώς. Ο άντρας της Λιαλιώς, ανήσυχος, την ακολουθεί για να την πείσει να γυρίσει πίσω.


== Η ταινία ==

Η νοσταλγός είναι μια ελληνική ταινία που κυκλοφόρησε το 2005 σε σκηνοθεσία Ελένης Αλεξανδράκη. Το σενάριο βασίζεται στο ομώνυμο διήγημα του Αλέξανδρου Παπαδιαμάντη, το οποίο γράφτηκε το 1894. Στην ταινία πρωταγωνιστεί η Όλια Λαζαρίδου και τα γυρίσματα έγιναν στη Νίσυρο. Η ταινία μεταφέρει την ιστορία από τη Σκιάθο, την πατρίδα του Παπαδιαμάντη, στο νησί της Νισύρου. Κέρδισε ένα Ελληνικό Κρατικό Βραβείο Κινηματογράφου για την καλύτερη μουσική.


=== Διανομή ===
Όλια Λαζαρίδου ως Λιαλιω
Γιώργος Τσουλάρης ως Μαθιός
Σπύρος Σταυρινίδης ως Παντελής Μοναχάκης
Μαρία Μίνα ως μητέρα Λιαλιως
Μαρία Πασχαλίδου ως κόρη Παντελή
Αντώνης Καρπάθιος ως Κουμπής
Γιάννης Σφακιανός ως Μάνος Πόπης
Βάσια Παρασκευοπούλου ως Λελούδα
Κλαυδία Ζαραφωνίτου ως ερωμένη μούτσου
Τάσος Αναστασίου ως Τάσος
Μαρία Μελαχροινάκη ως αφηγήτρια
Γιάννης Ορσάρης ως αφηγητής
Ανδρέας Ρούφος ως καπετάνιος


=== Βραβεία ===

Το 2005, στο 46ο Φεστιβάλ Κινηματογράφου Θεσσαλονίκης Η νοαταλγός προβλήθηκε σε ειδικό αφιέρωμα στην ηθοποιό Όλια Λαζαρίδου.


== Παραπομπές ==


== Εξωτερικοί σύνδεσμοι ==
papadiamantis.org Η Νοσταλγός (1894)
Η νοσταλγός   στην IMDb