Suomalaisen talonpojan koti-lääkäri on Elias Lönnrotin terveysopas vuodelta 1839. 
Koti-Lääkäriä aiemmin oli julkaistu suomeksi joitakin kansalle tarkoitettuja lääketieteen kirjoja kuten Nordbladin terveysopas ja pienempiä ohjevihkoja kuten vuonna 1776 julkaistu "Neuwo niitten wirwoittamiseen, jotka häyrystä, sauwusta eli wahingollisesta löyhkästä näkywät kuollexi eli owat kuoleman waarasa" ja vuonna 1803 julkaistu "Neuwo kuinga hukkuneita ihmisiä pitä hengihin pyyttämän".
Lönnrotilla oli hyvät mahdollisuudet kuvata lääketiedettä tavalliselle kansalle. Hän oli vaatimatonta sukua, hän oli kerännyt kansanperinnettä ja oli luonteeltaan neuvokas. Lisäksi hän oli suvaitsevainen ja suhtautui myönteisesti kansanomaisiin parannustapoihin. Lönnrot oli myös ihmiskäsityksessään aikaansa edellä. Hänen mukaansa aine ja henki olivat saman ihmisen eri ilmenemismuotoja. Niinpä hän kirjoitti Koti-Lääkärissä: "Mielenliikunnot koskewat ruumiisenki, sillä niin owat henki ja ruumis wälillänsä yhdistetyt, ettei kumpikaan mitään yksinänsä kärsi. Lepo, toiwo, tytywäisyys ja kohtuullinen ilo pitäwät ihmisen terweenä, ja wielä toisinaan parantawat sairaanki. Mutta wahingollinen on ylellinen ilo ja riemu, jos liiallinen suru, murhe ja alamielisyyski.".


== Lähteet ==


== Aiheesta muualla ==
Suomalaisen talonpojan koti-lääkäri - Doria
Suomalaisen talonpojan koti-lääkäri - Gutenberg-projekti