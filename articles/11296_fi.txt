Työmiehen vaimo on Minna Canthin näytelmä vuodelta 1885. Se on yksi Canthin tunnetuimpia ja yhteiskunnallisesti radikaaleimpia teoksia. Näytelmä kritisoi alkoholia ja miehen valta-asemaa avioliitossa. Sen ensi-ilta oli Suomalaisessa Teatterissa. Työmiehen vaimo on Suomen ensimmäinen kaupunkityöläisistä kertova näytelmä.


== Juoni ==

Työmiehen vaimo on näytelmän muotoon kirjoitettu kirja, jonka päähenkilö Johanna on mennyt juuri naimisiin Riston kanssa. Risto ei osoittaudu hyväksi aviomieheksi vaan juo Johannan säästöt ja saattaa perheensä kurjuuteen. Lisäksi Risto vikittelee entistä rakastettuaan romani tyttö Homsantuuta, joka Riston todellisen luonteen huomattuaan yrittää kostaa ja ampua miehen siinä kuitenkaan onnistumatta. ”Teidän lakinne ja oikeutenne, hahaha – Niitähän minun pitikin ampua!” Homsantuu sanoo.


== Vastaanotto ==
Työmiehen vaimo oli suosittu näytelmä. Se sai ensimmäisellä näytäntökaudella Suomalaisessa teatterissa peräti yhdeksän esityskertaa, mikä oli poikkeuksellista. Kolmena seuraavana vuonna esityksiä oli yhteensä vielä ennätykselliset 19. Lehdissä näytelmästä väiteltiin melkein kaksi kuukautta. Teos herätti innostusta varsinkin nuorisossa, mutta konservatiivit paheksuivat sitä. Agathon Meurmanin mielestä näytelmä oli jumalaton eikä taidetta lainkaan. Keväällä 1886 Työmiehen vaimoa esitettiin myös Tukholmassa. Näytelmä johti lakimuutokseen, jolla kumottiin miehen oikeus puolison työansioihin.


== Lähteet ==


== Aiheesta muualla ==

Työmiehen vaimo Gutenbergissä