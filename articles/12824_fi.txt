Olviretki Schleusingenissa on Aleksis Kiven näytelmä, jonka hän kirjoitti Siuntion-aikanaan kesällä ja syksyllä 1866. Alun perin näytelmän nimi oli Baijerin olutretki eli "näytelmällinen osotelma neljässä osassa". Näytelmä on komedia, jota nykyisin pidetään olennaisena Kiven tuotannon osana, mutta Kiven aikana siihen suhtauduttiin torjuvasti, ja se ilmestyi vasta 1916 Kiven kootuissa teoksissa, yli 40 vuotta hänen kuolemansa jälkeen. On arveltu myös, että sitä ei julkaistu siksi, että se olisi ollut liian suora viittaus Kiven omiin elämäntapoihin.
Ensiesitys oli Helsingissä Vapaan näyttämön lavalla 1920.
Näytelmän synnyn taustalla on uutinen Helsingfors Tidningarissa 16. heinäkuuta 1866. "Sotanäyttämöltä"-nimisessä artikkelissa referoidaan saksalaislehden uutista Preussin ja Itävallan sodasta. Se kertoo 8 000 miehen suuruisesta baijerilaisjoukosta, joka harrastaa hurjaa juopottelua. Tarinan pääosassa on juopottelu, mutta sitä kutoo yhteen Timoteuksen yritys luoda suhteita palvelustyttö Marianaan, mikä lopulta onnistuukin.
Veikko Kerttula ohjasi näytelmästä vuonna 1967 televisioelokuvan Olviretki Schleusingenissa.


== Lähteet ==


== Kirjallisuutta ==
Kivi, Aleksis: Olviretki Schleusingenissa. Kriittinen editio.  (Toim. Jyrki Nummi (päätoimittaja), Sakari Katajamäki, Ossi Kokko, Petri Lauerma, Juhani Niemi ja Pentti Paavolainen)  Helsinki:  Suomalaisen Kirjallisuuden Seura, 2018. 


== Aiheesta muualla ==
Hanna Suutela: kivenä kengässä - Olviretki kansallisen projektin kriitikkona
Olviretki Schleusingenissä; Leo ja Liina; Alma Gutenbergissä
Aleksis Kivi -korpus (SKS) Toim. Sakari Katajamäki, Ossi Kokko ja Elina Kela. FIN-CLARIN: Finnish Language Resource Infrastructure / CSC – Tieteen tekniikan keskus: Kielipankki 2013. (Suomalaisen Kirjallisuuden Seurassa laadittu korpus Aleksis Kiven kirjeistä, teoskäsikirjoituksista ja kirjailijan elinaikana julkaistuista painoksista.)
Näytelmän kuunnelmaversio Yle Areenassa