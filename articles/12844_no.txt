Den engelske Lods er et episk dikt, eller en versroman, av den norske forfatteren Henrik Wergeland, først utgitt i 1844.
Forfatteren opptrer selv i fortellingen, og møter fortellingens hovedpersoner: losen John Johnson, hans kone Mary Ann, sønnen Francis og hans kjæreste Anna. Fortellingen er et romantisk melodrama med trekk av den gotiske romanen: udødelig kjærlighet, en ond lord som forpurrer kjærligheten, adskillelse, ulykkelig død, og flere andre «træf» fra skjebnens side. Etter adskillelse, gjenforening og de to unges død finner John og Mary Ann alders hvile i Hardanger.
Fortellingens ytre rammefortelling, med dikterjegets reise til England, har bakgrunn i en reise Wergeland gjorde til England i 1831. Boken er en av de få utgivelser fra Wergeland som ble en kommersiell suksess i hans egen tid


== Henrik Wergeland og Den engelske Lods ==
Under et besøk i Portsmouth i 1831 fikk han se admiral Horatio Nelsons skip «HMS Victory» og dette inspirerte ham til å skrive Den engelske Lods


== Referanser ==


== Eksterne lenker ==
Vigdis Ystad om Den engelske Lods på wergeland2008.no.
Utgaven fra 1997 hos Nasjonalbiblioteket.