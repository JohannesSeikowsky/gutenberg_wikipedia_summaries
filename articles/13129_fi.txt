Helkavirsiä on Eino Leinon kirjoittama eeppinen runokokoelma, joka ilmestyi suomenkielisenä kahdessa osassa vuosina 1903 ja 1916. Runoelma sijoittuu kansanrunojen maailmaan ja sen säkeiden taustalla käsitellään modernin ihmisen vaikeita kysymyksiä. Myyttinen runosikermä on kirjoitettu kansanrunon mittaan ja Leino kehitti runokielensä kalevalaiselta pohjalta. 
Monet runoista, kuten Tuuri ja Kouta, on nimetty päähenkilönsä mukaan ja ne kertovat henkilön tarinan keskeiset elämänvaiheet. Helkavirsien henkilöt kuvaavat symbolisesti ihmisen osaa, jossa kamppailu elämässä päättyy aina kuolemaan.
Helkavirsiä pidetään Leinon merkittävimpänä teoksena.  Teoksen myötä tuolloin 25-vuotiaasta Leinosta tuli suomalaisen uusromantiikan tärkein edustaja. Teos innoitti myös säveltäjiä: Toivo Kuulan Helkavirsiin perustuvat sävellykset ovat hänen pääteoksiaan.


== Katso myös ==
Helkavirsi
Tuuri (runo)


== Lähteet ==


== Aiheesta muualla ==
Helkavirsiä Kirjasampo.fi-palvelussa