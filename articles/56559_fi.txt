Lähtevien laivojen kaupunki on Aino Kallaksen novellikokoelma, jonka on julkaissut vuonna 1913 Otava. 
Teos sisältää kuusi novellia ja sarjan "Saarenmaalainen intermezzo", jossa on kymmenen pienoisnovellia. Kokoelman vironsi Friedebert Tuglas, ja käännös ilmestyi Noor-Eestin kustantamana samana vuonna kuin alkuteos. Kallas suunnitteli teoksen nimeksi alkujaan Seitsemän novellia, missä toistuu hänen tuotannossaan esiintyvä seitsenluku.
Teos on jo nimivalinnaltaan ja myös aihepiiriltään merellinen, kuten Kallaksen aiemmat teokset, joskin meri rajana on läsnä vertauskuvallisempana ja runollisempana.
Kokoelma päätti kuuden vuoden pituisen hiljaisen kauden. Sen tausta on kuitenkin kauempana. Aloitusnovelleina ovat vallankumousnovellit "Vanhan Orgin kuolema" (1906) ja "Bernhard Riives" (1908). Päätösnovelli "Lasnamäen valkea laiva" valmistui 1913. Teos edustaa kautta, jonka aikana Kallas siirtyi virolaisesta realismista symbolismin ja impressionismin vaiheeseen.
Teos ilmestyi Titanicin uppoamisen jälkeen. Vuorikuru pohtii väitöskirjassaan, onko tapahtumalla ollut vaikutusta novellien lopulliseen sisältöön, mutta päätyy toteamaan, että valtaosan novelleista Kallas kirjoitti ennen onnettomuutta. Meriaiheisia teosnimiäkin hänellä on ollut jo aiemminkin. Titanicia hän käsittelee sitten seuraavassa kokoelmassa Seitsemän. Titanic-novelleja (1914).
Novelli "Lasnamäen valkea laiva" on novellin "Yksi kaikkien edestä" ohella Kallaksen keskeisin teos ja tutkituin hänen novelleistaan.


== Arviot ==
Teoksen saamat arvostelut olivat varsin myönteisiä. Etenkin Anna-Maria Tallgren kehui sitä Helsingin Sanomissa arviossaan, joka oli arvioista ensimmäinen. Hyvin harvassa arviossa oli kielteisiä sävyjä.


== Novellit ==


== Lähteet ==
Silja Vuorikuru: Aino Kallas – Maailman sydämessä.  Suomalaisen Kirjallisuuden Seura, 2017.  ISBN 978-952-222-424-8 
Silja Vuorikuru: Kauneudentemppelin ovella: Aino Kallaksen tuotanto ja raamatullinen subteksti.  Helsingin yliopisto, 2012.  Teoksen verkkoversio. (väitöskirja)


=== Viitteet ===


== Aiheesta muualla ==
Pronssiin ikuistettu sankariteko (Bernhard Riives), Hakkapeliitta, 14.08.1934, nro 33, s. 18, Kansalliskirjaston digitaaliset aineistot