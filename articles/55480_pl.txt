Granada. Poema oriental – ogromny, nieukończony poemat epicki romantycznego hiszpańskiego poety Joségo Zorrilli, opublikowany w Paryżu w 1852.


== Forma ==
Utwór jest w większości napisany oktawą (hiszp. octava real), czyli strofą ośmiowersową, złożoną z wersów jedenastozgłoskowych, rymowaną abababcc. Zwrotka ta, pochodzenia włoskiego, była bardzo popularna w Hiszpanii. Alonso de Ercilla y Zúñiga użył jej w eposie Araukana (tłum. Czesław Ratka). Poeta zastosował jednak również inne rodzaje strof, na przykład zwrotkę pięciowersową.


== Treść ==
Część pierwsza eposu Zorilli opowiada i cudownym założeniu Granady przez mauretańskiego władcę Ahamara. Część druga przedstawia dzieje miasta od jego początków po panowanie ostatniego muzułmańskiego króla Muhammada XII Boabdila, czyli do podboju ziem arabskich na Półwyspie Iberyjskim przez Hiszpanów w ramach rekonkwisty. Zorilla przedstawił Hiszpanię w kluczowym punkcie jej rozwoju, kiedy stawała się mocarstwem, ukazując zwycięstwo pary katolickich królów, Izabeli Kastylijskiej i Ferdynanda Aragońskiego nad Maurami. 


== Przekład ==
Drobny fragment z poematu Zorilli (sześć strof) przełożyła na język polski Seweryna Duchińska. Jej tłumaczenie znalazło się w drugim wolumenie dwutomowej antologii Piotra Chmielowskiego i Edwarda Grabowskiego Obraz literatury powszechnej (1895-1896).

Zobacz też: Il conquisto di Granata.


== Przypisy ==


== Bibliografia ==
José Zorrilla: Granada: Poema oriental. Archive.org, 1852. [dostęp 2017-02-08]. (hiszp.).
José Zorrilla: Granada poema oriental precedido da la leyenda de AlHamar. Archive.org, 1952. [dostęp 2017-02-08]. (hiszp.).


== Linki zewnętrzne ==
José Zorrilla: Granada. Poema oriental. es.wikisource.org. [dostęp 2017-02-08]. (hiszp.).