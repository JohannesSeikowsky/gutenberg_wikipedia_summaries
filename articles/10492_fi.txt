Agnes on Minna Canthin novelli, joka sai ensijulkaisunsa kirjoittamisvuonnaan 1892 kokoelmassa Novelleja 2. Sen aiheena ovat naisen vapaudenkaipuun ilmenemismuodot. 
Otava julkaisi novellin kokoelmassa Novelleja 2. Sittemmin novelli on ilmestynyt myös itsenäisenä satasivuisena versiona (1911). Vuonna 1983 Karisto julkaisi sen yhteisniteenä Kauppa-Lopon ja eräiden muitten teosten kanssa, ja vuonna 1999 SKS julkaisi sen yhdessä Kauppa-Lopon kanssa. Se on ilmestynyt myös Canthin Valituissa teoksissa ja Kootuissa teoksissa. 
Novellin Agnes nimihenkilö elää kaksoiselämää, osittain Pietarissa ylläpidettynä naisena ja osittain kotona. Hän rohkaisee arastelevaa kertojaminää: "Pieni kiihoitus avioliitossa on suuresta tärkeydestä, levollinen jokapäiväisyys on rakkauden kuolema." Canthista lisensiaattityön tehnyt Riitta Uosukainen toteaa: "Naispäähenkilö nakkaa siinä sopivalla tavalla päätään pystyyn." Päähenkilö on Canthin sankarittarista kaikkein modernein. Novellin keskeinen teema on traaginen vapaudenhalu. Se saa Agneksen ryhtymään ylläpidetyksi naiseksi. 
Canth aloitti Agneksen dramatisoinnin noin vuonna 1896, mutta muokkaustyö näytelmäksi jäi kesken. Keskeneräisenä se ilmestyi teoksessa Suomalainen näyttämö 18 13/10 72 – 18 13/10 97 (Suomalaisen Kirjallisuuden Seura, 1897). Suomen Kansallisteatteri lahjoitti käsikirjoituksen 2011 Suomalaisen Kirjallisuuden Seuran kirjallisuusarkistolle, ja sitä säilytetään siellä Minna Canthin arkistossa.


== Lähteet ==


== Aiheesta muualla ==
Agnes Project Runebergissa (useita tallennusmuotoja)