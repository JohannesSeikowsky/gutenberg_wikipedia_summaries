Vi Bookar, Krokar och Rothar (1912) är en roman av Hjalmar Bergman som han huvudsakligen skrev under en vistelse hos släktingar i Helsingborg. En annan titel han övervägde för boken var "Ur en stadskrönika", vilket blev romanens underrubrik.


== Handling ==
Romanen utspelar sig från 1880-talets första år till de första åren under 1900-talet, i en mellansvensk stad som troligen är Wadköping. Bland huvudfigurerna får man bland annat träffa den veke ingenjören Julius Krok, dennes son Abraham Krok, den hårdhudade affärsmannen J.A. Broms, den sluge och självmedvetne juristen Abraham Björner som enligt romanens uppgift ser ut som Gustav Vasa, den intelligenta mamsellen Mimmi Book som är syster till prosten Book och den demoniske sedlighetsivraren lektor Paulus Holmin.
Trots att Hjalmar Bergman var mycket stolt över romanen var recensenten Fredrik Böök mindre imponerad. Han ansåg att Bergman inte var tillräckligt verklighetsförankrad och att det var en djup defekt i hans författarskap.


== Personregister ==
Amerikanaren - hemlighetsfull främling, lökodlare, sektstiftare, möjligen sedelförfalskare
Anders - poliskonstapel
Andersson - blekängsmadam, baderska, städerska
Andersson - smed, föreg. son
Bergfeldt - greve, major
Bergfeldt, Vilhelm - greve, löjtnant, brukspatron
Bernhusen de Sars, Roger - baron och kammarherre, stor brukspatron
Björner - fältkamrer, lomhörd, lånar ut pengar
Björner, Abraham - son till föreg., v. häradshövding, stadsfullmäktiges ordförande, praktiserande jurist
Book - prost, något pietist, sedermera känd för sitt Bordeaux
Book, Mimmi - föreg. syster, stadens mest aktade mamsell
Bring - förste stadsläkare, kallad "Fädoktorn"
Broms, J. A. - plåtslagare, fabriqeur, kvarteret Blekängens tillskapare
Broms, Louise - föreg. hustru, dotter till prosten Roth, efter sin död benämnd "lilla gumman i himlen"
Bäckman, Alexander - magister, stor politikus
Bäckman, Ottilia - föregåendes hustru
Carlén - klockare
Carlén - kallad "Mütter Carlén", föregåendes änkefru, innehar Carlénska Källaren
Ekman, Rosa - artist under psudonymen Rosine de la Rose, är sedermera värdinna på Tre Remmare, och gemenligen kallad Gula Rosen
Evelin - sköka, sedermera jungfru
Enberg - fru, hushållerska på Björkenäs
Hagelin den äldre - skomakare, vederdöpare och reformator
Hagelin - madam, föregåendes hustru
Hagelin den yngre - skofabrikör, Zionisternas äldste, Bibeldoktor i Amerika, predikant och profet
Halling, Gustaf - inspektor på Björkenäs, bror till fru Enberg
Holmin, Paulus - kallad " Aposteln", lektor vid Elementarläroverket, en fläckfri karaktär, innehar ett rent samvete
Hyltenius, Per - fil. dokt., brukspatron, beryktad hanrej
Hyltenius, Blenda - föreg. fru, möjligen dotter till baron Bernhusen, egentliga orsaken till sin mans ryktbarhet
Johnsson, Edvin - f.d. betjänt på Rogershus, dillerant
Krok, Valdemar - trivialskolerektor, mes, gift med en Lilja
Krok, Julius - föreg. son, ingenjör och samhällsreformator, gift med Marie Krok
Krok, Marie - dotter till J.A. Broms
Deras barn:

Louise - gift med Lektor Paulus Holmin
Agnes - ogift, förestår en söndagsskola
Abraham - lantbrukselev, t.f. inspektor på Björkenäs
Köpman från Göteborg - faster Mimmis älskare
Lagerström, Alexander - verkmästare, sedermera kontorschef hos Broms & Krok
Larsson - stadsvakt, trädgårdsmästare
Larsson - byggmästare, bankdirektör med mera, Betaniaförsamlingens äldste
Larsson - fru, föregåendes hustru, Zionistiskt trosvittne
Lisen - fru Maries trotjänarinna
Lilja, Abraham I, II, III - brukspatroner på Hviskingeholm
Lönrot - konstapel, överkonstapel, kommissarie
Ohlsson, Enok Ebenezar - grovarbetare utan en anställning, rabulist
Pettersson, kallad Liter-Pelle - arbetare, sedermera fattighjon
Pettersson, Malin - föregåendes hustru, frånskild, håller hus
Petterssons tvillingar - föregåendes barn
Redaktören av Nyheterna - gammal hedersman, läser sällan sin tidning och anser ej att det könsliga är det centrala i livet
Roth, Eberhard - prost, rationalist, barnafader
Roth, Johan Jacob - konsistorii skjutshäst, slutligen komminister och gift med en dotter till Book, samhällsfiende
Roth, Elis Eberhard - föreg. son, med. lic., stadsläkare, cynisk filosof kallad "Jublet", möjligen far till E. E. Ohlsson
Sadelmakaregesäll - stor orosande
Schönmayer, Isac - möbelhandlare
Siedel - änkenåd
Siedel, Arvid - föreg. son, brukspatron
Starke- Petter - stadsvakt
Stenberg, Paulus - borgmästare
Sörman - trädgårdsdräng, verkmästare med mera
Sörman - fru, föregåendes hustru, f. d skänkmamsell av ovanlig skönhet
Deras barn : 

Sörman, Gusten - arbetare, kontorist, kontorschef, rabulist
Sörman, Elsa - sömmerska, förlovad med Abraham Krok, Zionistiskt trosvittne
Wickberg, Anders - före detta Hovmästare och Kammartjänare
Dessutom två stycken borgmästare, två stycken stadsfiskaler 
Samt Folk


== Kuriosa ==
I sin första utgåva (1912) heter boken på smutstitelsidan Vi Bookar, Krokar och Rothar men på titelsidan Vi Bookar Krokar och Rothar utan kommatecken.
En av romankaraktärerna, Byggmästaren Larsson, bygger på den verklige Örebrobyggmästaren Per Eriksson. Denne var en affärskollega till Hjalmar Bergmans egen far, kamrer Claes Bergman, och är också förlaga till Källarmästaren Harald Hilding
Markurell. Larsson kan således anses vara en uppskisserad förstudie till Värdshusvärden på Kupan .


== Källor ==


== Externa länkar ==
Vi Bookar Krokar och Rothar i fulltext på Litteraturbanken