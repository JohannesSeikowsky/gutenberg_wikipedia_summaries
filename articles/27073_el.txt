Η κερένια κούκλα είναι το δεύτερο μυθιστόρημα του Κωσταντίνου Χρηστομάνου, που εκδόθηκε σε βιβλίο το 1911, μετά τον θάνατο του συγγραφέα. Το 1908 είχε δημοσιευθεί σε συνέχειες στις εφημερίδες. Είναι ένα βιβλίο που περιγράφει μια λυπητερή ιστορία μεταξύ 3 νέων, της Βεργινίας, η οποία πάσχει από αναιμία, του Νίκου, ο οποίος είναι ο άντρας, και της Λιόλιας, η οποία φροντίζει τη Βεργινία. Η Λιόλια και ο Νίκος ερωτεύονται, ενώ η Βεργινία πεθαίνει. Τελικά, ο Νίκος και η Λιόλια παντρεύονται και αποκτούν ένα παιδί, ίδιο η Βεργινία, το οποίο όμως πεθαίνει. Η πλοκή εξελίσσεται στην Αθήνα, στην περιοχή του λόφου Φιλοπάππου. Το κείμενο έχει χαρακτηριστεί ως ποιητική πεζογραφία ή ρεαλιστικό μυθιστόρημα.
Το βιβλίο διασκευάστηκε για το θέατρο από τον Παντελή Χορν και παρουσιάστηκε στην Αθήνα τον Ιούλιο του 1915, ενώ τον Φεβρουάριο του επόμενου έτους άρχισαν τα γυρίσματα της ομώνυμης ταινίας, που αποτέλεσε την πρώτη ελληνική ταινία από διασκευασμένο βιβλίο. Το σενάριο έγραψε ο δημοσιογράφος Δημήτρης Μοσχονάς και πρωταγωνιστούσε η Βιργινία Διαμάντη.  Η ταινία προβλήθηκε την επόμενη χρονιά.


== Παραπομπές ==