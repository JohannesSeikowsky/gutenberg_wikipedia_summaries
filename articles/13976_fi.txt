Köyhää kansaa on Minna Canthin novelli, joka ilmestyi vuonna 1886 G. W. Edlundin kustantamana. 


== Köyhyyden kuvaus ==
Teos kuvaa Kuopion laitakaupungilla asuvaa Holpaisen perhettä, jonka isän työttömyys, lapsen kuolema ja äidin mielisairaus ajavat kurjuuden kierteeseen. Kirsti Mäkisen ja Tuula Uusi-Hallilan mukaan teos syntyi kevään 1886 aikana kahdessa viikossa, ja innoituksen siihen antoivat Canthin vierailut Harjulan vaivaistalossa ja Varkauden tehtaalla sekä tapaamiset rautatietyöläisten perheiden kanssa.


== Vastaanotto ==
Realisteille tyypilliseen tapaan Canth toi teoksissaan esiin yhteiskunnallisia ongelmia mutta ei tarjonnut niihin ratkaisua. Konservatiiviset lukijapiirit pitivät häntä siksi vallankumouksen lietsojana, joka teoksillaan yllytti alaluokkaa taisteluun parempiosaisia vastaan. Suomalaisuusmies, poliitikko ja kirjailija Agathon Meurman kritisoi Köyhää kansaa juuri sovittavan elementin puuttumisesta. Se ei hänen mukaansa voinut olla onnistunut taideteos, koska se ei ole totta. Epätodeksi sen teki sovittavan elementin puute.
Finlandia-lehden arvostelijan mukaan Marin hysteeriset tunteet olivat epäuskottavia ja porvariston salongeista lainattuja. Yhteiskunnassa ajateltiin yleisesti, ettei kansa kykenisi niin voimakkaisiin tunteisiin. Lukijat olivat tottuneet vain porvarisnaisten mielenilmauksiin aiemmasta melodramaattisesta kirjallisuudesta.
Novellin kuvaus Kuopion köyhäinhoidosta synnytti skandaalin, minkä johdosta kuvernöörin oli ryhdyttävä toimiin tilanteen parantamiseksi.


== Uusia tulkintoja ==
Matti Hagelbergin sarjakuvateos Silvia Regina sisältää 50-sivuisen mukaelman Köyhästä kansasta.


== Lähteet ==
Lea Rojola, toim.: Suomen kirjallisuushistoria 2: Järkiuskosta vaistojen kapinaan.  SKS, 1999. 
Mäkinen, Kirsti ja Uusi-Hallila, Tuula: Minna Canth: Taiteilija ja taistelija.  Helsinki:  WSOY, 2003.  ISBN 951-0-27673-1 


=== Viitteet ===


== Aiheesta muualla ==

Köyhää kansaa, Digitoitu teos, Doria.fi (Edlund 1886)
Teoksen alkuperäiskäsikirjoitus digitoituna Minnan salonki -sivustolla (Arkistoitu – Internet Archive)