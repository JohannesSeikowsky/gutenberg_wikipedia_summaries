Hirventappaja (engl. The Deerslayer) on James Fenimore Cooperin vuonna 1841 julkaistu kirja. Kirjan tapahtumat sijoittuvat 1740-luvulle. Kirjan tapahtumapaikkana on Otsego-järvi New Yorkin osavaltion alueella. Hirventappaja on kronologisesti Cooperin Nahkasukka-sarjan ensimmäinen osa, vaikka ilmestyikin viimeisenä.


== Juoni ==

Kirja kertoo Hirventappajan nimellä tunnetun Natty Bumppon ja Hätä-Harryn nuoruudesta. Kirjan alussa Hirventappaja ja Hätä-Harry tapaavat Tom Hutter -nimisen ansastajan ja suojautuvat tämän luokse metsässä vaanivilta mingoilta.
Torjuttuaan mingojen yrityksen hyökätä Hutterin asuntolaivalle Harry ja Tom Hutter lähtevät kostamaan intiaaneille. Yritys ei suju, vaan molemmat jäävät intiaanien vangeiksi. Saman päivän iltana Hirventappajan avuksi saapuu delaware-intiaani Chingachgook. Hirventappajan ja Chingachgookin on nyt pelastettava toverinsa vihollisen käsistä.


== Lähteet ==