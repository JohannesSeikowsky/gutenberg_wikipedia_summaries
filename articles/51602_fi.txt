Plumfieldin pojat (engl. Jo's Boys, and How They Turned Out: A Sequel to "Little Men") on yhdysvaltalaisen Louisa May Alcottin vuonna 1886 julkaistu tytöille suunnattu romaani. Kirja sijoittuu 1800-luvulle Massachusettsin osavaltioon. Kirja on jatko-osa Pikku naisille ja Pikku miehille. Plumfieldin pojat on sarjan viimeinen osa ja näin ollen päättää Marchin tyttöjen tarinan.


== Juoni ==

Plumfieldin pojat sijoittuu ajalle noin kymmenisen vuotta Pikku miesten jälkeen. Se kertoo yhä vähemmän muista "Marchin tytöistä" kuin Josta, ja enimmäkseen entisistä Plumfieldin asukkaista. Nämä ovat kaikki nyt jo aikuisia ja kohtaavat omat ongelmansa niin rakkaudessa, töissä, ihmissuhteissa kuin itsensäkin kanssa. Onneksi heillä on edelleen Jo-rouva auttamassa kaikkien asioiden kanssa.
Teddystä ja Megin pikku Josiesta on tullut melkoinen kaksikko, ja jälkimmäinen kauhistuttaa muita villeillä unelmillaan näyttelemisestä. Amyn ja Laurien prinsessasta on kehittynyt hyvin kaunis nuori neiti, jonka äidillä on kova työ pitää ihailijat irti tyttärestään. Tommy huvittaa ihmisiä rakkauskommelluksillaan ja jopa järkevällä Demillä näyttää olevan sydämen huolia.


== Aiheesta muualla ==
Jo's Boys (kokoteksti) Gutenbergissä