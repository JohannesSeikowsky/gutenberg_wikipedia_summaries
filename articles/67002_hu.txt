A Dr. Moreau szigete (The Island of Doctor Moreau) H. G. Wells 1896-ban írt science-fiction regénye. Magyarországon a Franklin Társulatnál Mikes Lajos fordításában jelent meg. 1990-ben a Móra Ferenc Könyvkiadó a Szörnyetegek szigetén címmel is kiadta.


== Történet ==

A Lady Vain tengerjáró összeütközött egy hajóronccsal és elsüllyedt. Edward Prendick hánykódó mentőcsónakjára az Ipecacuanha nevű kétárbócos bukkant rá. Edwardot kimentette az állatokat szállító hajón utazó Montgomery. A fiatal angol természettudóst a hajó kapitánya nem vitte további útjára, hanem egy csónakban a vízre tette. Az ifjú biológus hamarosan egy titokzatos szigetre vetődött, ahol szörnyetegek hemzsegtek a vadonban. Dr. Moreau látszólag biológiai kutatóállomást vezetett, azonban borzalmas műtéteket hajtott végre. Fenevadakat és szelíd állatokat vágott szét és operált egybe: torz teremtményeket létrehozva. A félresikerült lényekben a ragadozó elem föllázadt a tudós ellen, és az állatemberek bosszút álltak pokoli kínjaikért. Prendicknek csak nagy nehézségek árán sikerült megmenekülnie az elszabadult ösztönök véres szigetéről.


== Szereplők ==
Edward Prendick
Dr. Moreau
Montgomery
John Davis kapitány
Állatemberek
M'ling
Törvénymondó
Hiéna-sertés
Leopárdember
Kutya-ember
Majom-ember


== Magyarul ==


== Filmek ==
The Island of Dr. Moreau: 99 perces amerikai horrorfilm Don Taylor rendezésében, Burt Lancaster és Michael York főszereplésével (1977).
The Island of Dr. Moreau: 96 perces amerikai fantasztikus thriller John Frankenheimer rendezésében, Marlon Brando és Val Kilmer főszereplésével (1996).


== Képregény ==
A Dr. Moreau szigete képregény formában a Füles magazinban jelent meg: az 1979. év 1. számától a 10. számáig. A szövegíró és a rajzoló Zórád Ernő volt. A 20 oldalas képregényváltozat másodközlése a rejtvényújság 1993. évi 20. számától a 29. számáig található.


== Jegyzetek ==


== Források ==
H. G. Wells: Dr. Moreau szigete MEK
A regény adatlapja Moly.hu


== További információk ==
Dr. Moreau szigete (1977) snitt.hu
Dr. Moreau szigete (1996) snitt.hu